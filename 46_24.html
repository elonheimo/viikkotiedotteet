<!DOCTYPE html>
<html>
<head>
  <base target="_top">
</head>
<body style="font-family: sans-serif;">

  <!-- Your content goes here -->

<h1>Viikkotiedote viikolle 46/24</h1>
<h2>TIEDOTUSASIAT</h2>
<p>- Asumisstipendihaku 28.10.-18.11.<br>- Osakuntabaarin palautekysely</p>
<h2>TAPAHTUMAT</h2>
<p>- Laulukirjan läpilaulanta 11.11.<br>- HOResin vujuviikon ampumakilpailu 12.11. alkaen<br>- Haluatko miljonääriksi -visailu 12.11.<br>- Värien yö -vujuviikon sitsit 13.11.<br>- Mimmikerhon spa-ilta 14.11.<br>- Hämäläis-Osakunnan 371. vuosijuhla 16.11.<br>- Kultuuri-iltama: Helmisaskartelua Hyvien Marttojen kanssa 20.11.<br>- Hämäläis-Osakunta x Korp! Sakala olutpöytä Tallinnassa 95v ystävyyssopimuksen kunniaksi 14.12.&nbsp;</p>
<h2>TULEVAT KOKOUKSET</h2>
<p>- Mimmikerhon syyskokous 14.11.<br>- Ulkoasianvaliokunnan syyskokous 19.11.</p>
<h2>VIIKOITTAIN TOISTUVAT</h2>
<p>- Maanantaisin maanantailenkki<br>- Tiistaisin teeilta<br>- Keskiviikkoisin pelikerhon peli-ilta<br>- Torstaisin HOResin pienoispistoolivuorot</p>
<h2>PÄIVYSTYSAJAT</h2>
<p>___________________________</p>
<h2>TIEDOTUSASIAT</h2>
<h3>Asumisstipendihaku 28.10.-18.11.</h3>
<p>Asumisstipendeillä tuetaan Tampereelta ylioppilaaksi kirjoittaneiden Hämäläis-Osakunnan jäsenien asumista Hämäläisten ylioppilassäätiön omistamissa tai hallinnoimissa asunnoissa.</p>
<p>Voidakseen saada asumisstipendin<br>1) hakijan on oltava valmistunut ylioppilaaksi vuonna 2021 tai myöhemmin Tampereen kaupungin alueella sijaitsevasta lukiosta,<br>2) hakijan on oltava Hämäläis-Osakunnan jäsen,<br>3) hakijalla on oltava voimassa oleva vuokrasopimus Hämäläisten ylioppilassäätiön omistamaan tai hallinnoimaan asuntoon, ja<br>4) hakijan on toimitettava kaikki hakemuksen liitteeksi pyydetyt asiakirjat (kopio yo-todistuksesta, kopio vuokrasopimuksesta ja todistus osakunnan jäsenyydestä) stipendien hakuaikana.</p>
<p>Samalle hakijalle asumisstipendi voidaan myöntää korkeintaan kerran. Stipendin suuruus on 900 €.</p>
<p>Linkki sähköiseen hakujärjestelmään avataan <a target="_blank" rel="noopener noreferrer" href="https://hys.net/stipendit/asuntostipendi/">Hämäläisten Ylioppilassäätiön sivuille</a> 28.10. ja haku jatkuu 18.11. kello 24 asti.</p>
<h3>Osakuntabaarin palautekysely</h3>
<p>Ovatko Osakuntabaarin viimeiaikaiset ruoat olleet herkullisia? Onko Tuija ihana? Osakuntabaarin palautekysely on nyt auki, ja voit kertoa siellä risut ja ruusut. Kysely on auki 24.11. keskiyöhön asti. Vastaajat voivat osallistua lounaslipukkeiden arvontaan! Lounaslipukkeita arvotaan 1 per 10 vastaajaa. Vastaa siis <a target="_blank" rel="noopener noreferrer" href="https://forms.gle/dbpk3uYX8iNqV5qw9">kyselyyn</a></p>
<h2>TAPAHTUMAT</h2>
<h3>Laulukirjan läpilaulanta 11.11.</h3>
<p>Kumma juttu, että Hämiksen laulukirja kyllä valmistui ennen VSO:n ja KyOn uusia kirjoja, mutta se lauletaan läpi vasta nyt. Mikä homma, hämäläiset? Eikö teidät muka tunneta jokseenkin nopeatempoisina ja vauhdikkaina?<br>Hämäläis-Osakunnan 371. varsinainen vuosijuhlaviikko käynnistyy maanantaina 11.11. tietenkin klo 11 Tuijan lounaalla, ja sen jälkeen rohkeimmat meistä kipuavat kultakurkkuinemme Punaiseen Myllyyn, jossa Maamme kajahtaa klo 12. Laulu jatkuu yhtä huutoa klo 17 asti, jolloin pidetään pieni tauko vujutanssiharkkojen tieltä. Edesottamusta jatketaan klo 19 niin kauan, kunnes laulukirjan takakansi tulee vastaan.<br>Tilaisuudessa tarjoillaan alkumalja – koska onhan uusi laulukirja nyt vaan niin hieno asia – sekä jonkinnäköistä syötävää ja juotavaa. Luultavasti runsaasti.<br>Eikä maksa mitään. Paitsi se laulukirja, jonka voit ostaa samalla kympillä.<br>Niin, ja Vihreiden harjujen maa lauletaan ainakin 40 kertaa. Putkeen. Tauoitta. Ovet ja ikkunat teljettyinä. VHM jatkuu, kunnes laulutahto paranee.<br>Ilmoittautuminen <a target="_blank" rel="noopener noreferrer" href="https://hamis.nettilomake.fi/form/18404">nettilomakkeella</a>.<br>MITÄ? Hämiksen laulukirjan läpilaulanta<br>MISSÄ? Hämäläis-Osakunta, Urho Kekkosen katu 4–6 D / Punainen Mylly, 4. krs<br>MILLOIN? ma 11.11. klo 12 alkaen<br>MIKSI? Teemme välillä suuria ja kammottavia asioita. Lakkaa kysymästä, miksi, ja kysy sen sijaan, kenen vuoksi ❤️<br>MITÄ MAKSAA? Ei mitään, laulukirja 10 €<br>PUKUKOODI? Maanantai<br>Lisätietoja Koistiselta <a target="_blank" rel="noopener noreferrer" href="https://t.me/klassisti">@klassisti</a></p>
<h3>HOResin vujuviikon ampumakilpailu 12.11. alkaen</h3>
<p>HOResin vujuviikon ampumakilpailu järjestetään jo viikolla 46. Kerho tarjoaa patruunat, joten osallistuminen on täysin ilmaista. Voittajat julkistetaan vuosijuhlien päiväjuhlaosuudessa 16.11.<br>Kilpailussa on kaksi eri sarjaa ja ne ovat yhden ja kahden käden sarjat. Voit osallistua vain yhteen sarjaan ja suorituskerrat on myös rajattu yhteen. Kisassa ammutaan 20 laukausta pienoispistoolilla, minkä lisäksi osallistujat saavat ampua 5 kohdistuslaukausta ennen varsinaista kilpasuoritetta.</p>
<p>Osallistuminen on mahdollista ainakin seuraavina aikoina:<br>- tiistaina 12.11. klo 19.00–21.00 sekä<br>- keskiviikkona 13.11. klo 14.00–16.00.<br>Lisäksi torstain pienoispistoolivuorolle ilmoittautuneet voivat osallistua.</p>
<p>Muista ajankohdista voidaan tarvittaessa sopia erikseen.<br>Osallistujat haetaan radalle osakunnan kolmannesta kerroksesta toimiston edestä. Kisaan ei tarvitse ilmoittautua etukäteen, joten pelkkä paikalle saapuminen riittää.<br>Aikaa suoritukseen kuluu hieman yli 30 minuuttia ja radalle otetaan noin 4 henkilöä kerrallaan.<br>Lisätietoja saa tarvittaessa osoitteesta <a href="mailto:ratamestari@hamalais-osakunta.fi">ratamestari@hamalais-osakunta.fi</a></p>
<h3>Haluatko miljonääriksi -visailu 12.11.</h3>
<p>Tuntuuko nykyhallituksen leikkaukset lompakossasi? Huolestuttaako, miten rahat riittävät ensi vuonna HYYn jäsenmaksun maksamiseen? Haluatko yksinkertaisesti olla rikas*?</p>
<p>Olipa motiivisi mikä hyvänsä, osana Hämäläis-Osakunnan 371-vuosijuhlaviikon ohjelmaa sinun on mahdollista kokeilla onneasi/yleissivistystäsi lähes aidossa Haluatko miljonääriksi -visailussa! Kilpailu toimii pitkälti televisiosta tutulla konseptilla alkukarsintoineen, oljenkorsineen ja kiperine kysymyksineen. Alkukarsintaan pääset osallistumaan ilmaantumalla Ratinaan tiistaina 12.11. teeillan jälkeen 19.30, ja uudet alkukarsinnat pidetään aina kilpailijan pudotessa. Palkinnot paljastetaan kilpailun yhteydessä, ja ne ovat huikeita!</p>
<p>&nbsp;</p>
<p>MITÄ? Vujuviikon Haluatko miljonääriksi -visailu<br>MISSÄ: Ratina 3. krs, Hämäläisten talo, Urho Kekkosen katu 4-6 D<br>MILLOIN? Tiistaina 12.11.2024 klo n. 19.30–21.00<br>MITÄ MAKSAA? Ei mitään ja latu on auki rikkauksiin* asti!<br>(*rikas tai rikkaus ei välttämättä merkitse aitoa mahdollisuutta voittaa miljoonaa euroa)</p>
<h3>Värien yö -vujuviikon sitsit 13.11.</h3>
<p>Onko elämä hieman liian mustavalkoista tällä hetkellä? Tervetuloa karkoittamaan kaamos «Värien yö» vujuviikon sitseille arkiviikon väritäyteisimpänä keskiviikkona 13.11. 18.30 alkaen!<br>Punainen Mylly täyttää illan aikana niin osallistujan verkkokalvot, sydämet kuin mielen värien loistolla Pukeudu siis väriloistoisimpaan asuusi ja tule sitsaamaan! Jos haluat haastaa itseäsi, koita valita päälle värejä joita kenelläkään muulla ei ole Illan aikana nimittäin palkitaan sekä eniten uniikkeja värejä sisältävä asu kuin värejä hohkaavin asu!<br>Sitsien jälkeen juhlatunnelma jatkuu osakunnalla jatkoilla, jonne kaikki osakuntalaiset ovat tervetulleita<br>Lipunmyynti on jo alkanut ja päättyy 6.11. kello 13. Liput maksavat Hämiksen fukseille vain 14 €, civiksille 16 € ja muille osakuntalaisille 17 €.</p>
<p>MIKÄ? Vujuviikon «Värien yö» sitsit<br>MISSÄ? Hämäläis-Osakunta, Urho Kekkosen katu 4-6 D, 3. kerros (alkumaljat) &amp; Punainen Mylly (pöytäjuhlaosuus)<br>MILLOIN? Ke 13.11., alkumaljat 18.30, pöytiin 19.00<br>MIKSI? Jotta elämä olisi värikkäämpää<br>DC? Mahdollisimman värikäs!<br>LIPUT? <a target="_blank" rel="noopener noreferrer" href="https://kide.app/events/859a4135-5051-4d4e-ae78-d720c9c0fd91">kide.app</a> 14/16/17€</p>
<h3>Mimmikerhon spa-ilta 14.11.</h3>
<p>Tervetuloa hemmottelemaan itseäsi sekä laittamaan iho ja hiukset heleäksi juuri sopivasti ennen vuosijuhlia!</p>
<p>Tätä ihanaa rentoutumishetkeä arjen keskellä vietetään torstaina 14.11. Klo 19 alkaen Hämiksen saunatiloissa (5.krs). Mimmikerho tarjoaa tapahtumaan erilaisia kauneudehoitotuotteita sekä pientä syötävää ja juotavaa. Myös sauna lämpiää. Tapahtuma on osa Hämiksen vujuviikkoa! Mutta tervetulleita ovat kaikki riippumatta siitä osallistuuko vujuille.</p>
<h3>Hämäläis-Osakunnan 371. vuosijuhla 16.11.</h3>
<p>Yearfest event description in English on <a target="_blank" rel="noopener noreferrer" href="https://kide.app/events/53824dc4-7b38-4ca5-955a-a3edf136fbef">KideApp</a></p>
<p><i>16. marraskuuta 2024 tulee kuluneeksi 371 vuotta siitä, kun hämäläiset ylioppilaat ensi kertaa määrättiin inspehtorin valvontaan. Tämän merkiksi juhlistamme 371-vuotiasta Hämäläis-Osakuntaa lauantaina 16. marraskuuta, ja meillä on ilo kutsua teidät mukaan viettämään juhlapäivää kanssamme! Tänä vuonna juhlamme teemana on värit.</i></p>
<p>Vuosijuhla on kunkin järjestön, kuten myös Hämäläis-Osakunnan, vuoden tärkein juhla. Mukaan mahtuu niin fuksit, civikset kuin alumnit ja edustajatkin! Lipunmyynti päättyy torstaina 31.10. klo 23:55. Liput myydään <a target="_blank" rel="noopener noreferrer" href="https://kide.app/events/53824dc4-7b38-4ca5-955a-a3edf136fbef">Kide Appissa</a>.</p>
<p>Liput kustantavat Hämäläis-Osakunnan jäsenille 90 €. Rajoitettu määrä fukseja tulee saamaan pienen alennuksen, jonka määrä vahvistetaan vielä ennen lipunmyynnin alkua! Muille läsnäoleville korkeakouluopiskelijoille, jotka eivät ole Hämäläis-Osakunnan jäseniä, liput kustantavat 105 € ja muille juhlavieraille 120 €. Illalliskorttiin sisältyy osallistuminen koko päivän ohjelmaan sekä haalarimerkki. Silliaamiainen on myynnissä erikseen.<br>Juhlapäivä alkaa klo 12 seppeleenlaskulla J. K. Paasikiven haudalle, jatkuu päiväjuhlassa Hämäläis-Osakunnan 2. kerroksen Osakuntabaarissa klo 14 ja huipentuu iltajuhlaan Ravintola Sipulin Talvipuutarhassa klo 18. Palaamme keskiyön paikkeilla jatkamaan juhlaa Osakunnan tiloissa. Sunnuntaina tarjoillaan silliaamiainen klo 12 alkaen.<br>Lisätietoja löydät Kide Appista! Voit tarvittaessa olla myös yhteydessä juhlamestareihin sähköpostitse: juhlamestarit@hamalais-osakunta.fi.</p>
<p>MITÄ? Hämäläis-Osakunnan 371. vuosijuhla<br>MILLOIN? Lauantaina 16.11.2024<br>MISSÄ? Päiväjuhla Osakuntabaarissa klo 14, iltajuhla Ravintola Sipulin Talvipuutarhassa klo 18 (ovet klo 17)<br>MIKSI? Vuoden harmain kuukausi kaipaa värejä ja juhlahumua<br>PUKUKOODI? Juhla- tai tumma puku akateemisin kunniamerkein<br>HINTA? 90 € / HO civikset, 105 € / muut opiskelijat, 120 € / muut<br>LIPUT? <a target="_blank" rel="noopener noreferrer" href="https://kide.app/events/53824dc4-7b38-4ca5-955a-a3edf136fbef">KideApp</a>&nbsp;</p>
<h3>Kultuuri-iltama: Helmisaskartelua Hyvien Marttojen kanssa 20.11.</h3>
<p>Kulttuurivastaavat järjestävät yhdessä Hyvien Marttojen kanssa hämisläisille helmiaskarteluillan Aulangossa. Tule toteuttamaan unelmiesi friendship bracelet tai tekemistä vaille oleva visiosi parhaassa seurassa, olit sitten harjaantunut artesaani tai pihalla koko touhusta! Materiaalit ja neuvoja löytyy paikan päältä. Tarjolla on myös pientä purtavaa.<br>Mitä? Helmiaskartelua Hämiksellä&nbsp;<br>Missä? Aulanko (3 krs)<br>Milloin? 20.11. klo 17 eteenpäin&nbsp;<br>Miksi? Koska askartelu on aina mukavaa&nbsp;<br>Liput? ilmainen, ilmoittautuminen <a target="_blank" rel="noopener noreferrer" href="https://forms.gle/vQJxJTdD99KZc6Pz6">lomakkeella</a></p>
<h3>Hämäläis-Osakunta x Korp! Sakala olutpöytä Tallinnassa 95v ystävyyssopimuksen kunniaksi 14.12.&nbsp;</h3>
<p>Save the date. Lisätietoja tulossa myöhemmin.</p>
<h2>TULEVAT KOKOUKSET</h2>
<h3>Mimmikerhon syyskokous 14.11.</h3>
<p>Lämpimästi tervetuloa Mimmikerhon syyskokoukseen! Alta löydät esityslistan sekä muut tärkeät tiedot. Syyskokouksen jälkeen iltaa on mahdollista jatkaa Mimmikerhon spa-illan merkeissä!<br>Aika:&nbsp;&nbsp;&nbsp;&nbsp;&nbsp;&nbsp;&nbsp;&nbsp;14.11.2024, klo 18.30<br>Paikka:&nbsp;&nbsp;&nbsp;&nbsp;Hämäläis-Osakunnan 5. Kerros, Hikiä</p>
<p>Esityslista</p>
<ol>
    <li>Kokouksen avaaminen</li>
    <li>Kokouksen päätösvaltaisuus</li>
    <li>Työjärjestys</li>
    <li>Kokousvirkailijoiden valinta</li>
    <li>Ilmoitusasiat</li>
    <li>Vuoden 2025 virkailijoiden valinta</li>
    <li>Vuoden 2025 toimintamäärärahahakemuksen hyväksyminen</li>
    <li>Tulevan toiminnan suunnittelu</li>
    <li>Muut esille tulevat asiat</li>
    <li>Kokouksen päättäminen</li>
</ol>
<h3>Ulkoasianvaliokunnan syyskokous 19.11.</h3>
<p>Hämäläis-Osakunnan ulkoasianvaliokunnan sääntömääräinen syyskokous</p>
<p>Aika: 19.11.2024 klo 17<br>Paikka: Hämäläis-Osakunnan 3. kerros, Aulanko / Ratina<br>Esityslista</p>
<ol>
    <li>Kokouksen avaaminen</li>
    <li>Kokouksen päätösvaltaisuus</li>
    <li>Työjärjestys</li>
    <li>Kokousvirkailijoiden valinta</li>
    <li>Ilmoitusasiat</li>
    <li>Vuoden 2025 toimintamäärärahahakemuksen hyväksyminen</li>
    <li>Loppuvuoden aktiviteetit</li>
    <li>Muut esille tulevat asiat</li>
    <li>Kokouksen päättäminen</li>
</ol>
<p>yt. Ulkoministeri Kalle Heinonen</p>
<h2>VIIKOITTAIN TOISTUVAT</h2>
<h3>Maanantaisin maanantailenkki</h3>
<p>Kokoontuminen osakunnan viidennessä kerroksessa Hikiällä kello 19 ja lähtö n. kello 19.10. Lenkki kulkee merinäköalallista vakioreittiä Seurasaaren sillalle ja takaisin. Matkaa kertyy noin 10 kilometriä mutta juosta tai hölkkäillä tai kävellä tai pyöräillä voi myös vain osan matkasta. Ketään ei jätetä jälkeen! Lenkin jälkeen Hikiällä on tarjolla lämmin sauna ja parittomina viikkoina myös evästä.</p>
<p>Maanantailenkki järjestetään yhteistyössä Satakuntalaisen Osakunnan kanssa. Lenkin vetäjänä ja yhteyshenkilönä toimii Mikko Mäkipää, puh. 0505822386. Lisätietoja saa myös Hämiksen liikuntavastaavilta!<br>Ps. tänä syksynä ahkeria maanantailenkkeilijöitä palkitaan haalarimerkillä!</p>
<h3>Maanantaisin HOS Big Bandin treenit</h3>
<p>HOS Big Band harjoittelee maanantaisin klo 18.30 – 20.30 Punaisessa Myllyssä (4. krs).</p>
<h3>Tiistaisin teeilta</h3>
<p>Teeillassa tarjoillaan vaihtuvaa ruokaa/naposteltavaa ja tutustutaan osakuntalaisiin matalalla kynnyksellä. Tervetuloa mukaan klo 19 alkaen osakunnan kolmanteen kerrokseen!</p>
<h3>Keskiviikkoisin pelikerhon peli-ilta</h3>
<p>Pelikerho kokoontuu keskiviikkoisin klo 18 alkaen pelaamaan lautapelejä osakunnan 3. kerroksessa Aulangolla.<br>Viikoittaiset peli-illat ovat hyvä mahdollisuus tulla pelaamaan monenlaisia hauskoja lauta- ja korttipelejä matalalla kynnyksellä.</p>
<h3>Torstaisin HOResin pienoispistoolivuorot</h3>
<p>Pienoispistoolivuorot torstaisin klo 18 alkaen. Ilmoittautuminen löytyy <a target="_blank" rel="noopener noreferrer" href="https://forms.gle/tGZxCp79Xcs4CVkm6">lomakkeesta</a>.<br>Kysymykset pienoispistoolivuoroihin ja ampumarataan liittyen voi osoittaa ratamestarille: ratamestari@hamalais-osakunta.fi</p>
<h2>PÄIVYSTYSAJAT</h2>
<p>Maanantai 11.11.<br>17:00 &nbsp;- &nbsp;19:00 toiminnanohjaaja<br>10:00 &nbsp;- &nbsp;13:30 sihteeri<br>Tiistai 12.11.<br>10:00 &nbsp;- &nbsp;16:00 toiminnanohjaaja<br>Keskiviikko &nbsp;13.11.<br>12:00 &nbsp;- &nbsp;18:30 toiminnanohjaaja<br>14:45 &nbsp;- &nbsp;18:00 Arkistonhoitaja&nbsp;<br>17:00 - &nbsp;19:00 sihteeri<br>Arkistonhoitaja päivystää osakunnan arkistossa 4. kerroksessa. Samalla on mahdollisuus tutustua Hämäläis-Osakunnan arkistoon ja historiaan!<br>Torstai &nbsp;14.11.<br>10:00 &nbsp;- &nbsp;13:30 sihteeri<br>Perjantai 15.11.<br>10:00 &nbsp;- &nbsp;11:30 sihteeri<br>10:30 &nbsp;- &nbsp;16:30 taloudenhoitaja<br>14:00 &nbsp;- &nbsp;20:00 toiminnanohjaaja<br>&nbsp;</p>
<p>___________________________</p>
<p>Hei osakuntalainen!</p>
<p>Tavallisesti maanantaisin ilmestyvästä viikkotiedotteesta löydät tärkeimmät tiedotusasiat, ajankohtaiset tapahtumat ja viikoittaisten vakiovuorojen tiedot samasta paikasta.</p>
<p>Risut ja ruusut viikkotiedotteesta pyydämme osoitteeseen <a href="mailto:viikkotiedote@hamalais-osakunta.fi">viikkotiedote@hamalais-osakunta.fi</a>.</p>
<p>Liity ihmeessä myös Hämäläis-osakuntalaiset -<a target="_blank" rel="noopener noreferrer" href="https://www.facebook.com/groups/hamalaisosakuntalaiset">Facebook-ryhmään</a> sekä Telegram-ryhmiin <a target="_blank" rel="noopener noreferrer" href="https://t.me/joinchat/Dahf-cWOvn41YTE0">Hämäläis-Osakunta</a> ja <a target="_blank" rel="noopener noreferrer" href="https://t.me/hotiedotus">Hämiksen tiedotus</a>.</p>
<p>Lisää tietoa osakunnasta ja osakunnan toiminnasta löydät nettisivuiltamme <a target="_blank" rel="noopener noreferrer" href="https://www.hamalais-osakunta.fi">www.hamalais-osakunta.fi</a> tai kysymällä sähköpostilla <a href="mailto:info@hamalais-osakunta.fi">info@hamalais-osakunta.fi</a>. Perille Hämäläis-Osakunnalle löydät seuraamalla <a target="_blank" rel="noopener noreferrer" href="https://hamalais-osakunta.fi/uudelle-jasenelle#saapuminen">tätä ohjetta</a>.</p>
<p>Jos haluat erota sähköpostilistalta, lähetä sähköpostia osoitteeseen <a href="mailto:majordomo@helsinki.fi">majordomo@helsinki.fi</a> ja kirjoita viestikenttään: <code>unsubscribe ho-tiedotus [oma sähköposti]</code></p>
<p>Yliopiston helpdeskin <a target="_blank" rel="noopener noreferrer" href="https://helpdesk.it.helsinki.fi/help/3128#majordomo-listalle-liittyminen-ja-sielta-eroaminen">ohjeistus sähköpostilistalta eroamiselle</a>.</p>
</body>
</html>
