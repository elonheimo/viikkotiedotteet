<!DOCTYPE html>
<html>
<head>
  <base target="_top">
</head>
<body style="font-family: sans-serif;">

  <!-- Your content goes here -->

 <h1>Viikkotiedote viikolle 40/24</h1>
<h2>TIEDOTUSASIAT</h2>
<p>- Hämäläisten ylioppilassäätiön opintostipendihaku 11.9.-16.10.<br>- Syksyn jäsenkysely auki 1.10. asti</p>
<h2>TAPAHTUMAT</h2>
<p>- Pelikerhon 20-vuotisjuhlat la 12.10.<br>- Mafiasitsit 19.10.<br>- Osakunta-appro 1.11.<br>- Hämäläis-Osakunnan 371. vuosijuhla 16.11.</p>
<h2>TULEVAT KOKOUKSET</h2>
<p>- Osakuntien yhteisvaltuuskunnan ylimääräinen yhdistyksen kokous 1.10.<br>- VVK:n sääntömääräinen syyskokous 7.10.<br>- Ompeluseuran sääntömääräinen syyskokous 7.10.<br>- HOResin sääntömääräinen syyskokous 24.10. klo 17</p>
<h2>VIIKOITTAIN TOISTUVAT</h2>
<p>- Maanantaisin maanantailenkki<br>- Tiistaisin teeilta<br>- Keskiviikkoisin pelikerhon peli-ilta<br>- Torstaisin HOResin pienoispistoolivuorot</p>
<h2>PÄIVYSTYSAJAT</h2>
<p>___________________________</p>
<h2>TIEDOTUSASIAT</h2>
<h3>Hämäläisten ylioppilassäätiön opintostipendihaku 11.9.-16.10.</h3>
<p>Stipendejä voivat hakea Hämäläis-Osakunnan varsinaiset jäsenet, jotka ovat hakiessaan osakunnan jäseninä vähintään kolmatta lukukauttaan.<br>Stipendejä jaetaan enintään 51 kpl ja yhden stipendin suuruus on 950 euroa.<br>Hakuohjeet ja sähköinen hakujärjestelmä löytyvät säätiön kotisivuilta <a target="_blank" rel="noopener noreferrer" href="https://www.hys.net">www.hys.net</a><br>Hakuaika alkaa 11.9.2024 ja akuaika päättyy 16.10.2024 klo 24.00.</p>
<h3>Syksyn jäsenkysely auki 1.10. asti</h3>
<p>Syksyn jäsenkysely on <a target="_blank" rel="noopener noreferrer" href="https://forms.gle/SgQp3nPv1wkMtSby5">täällä</a>!</p>
<p>Näin syksyn tullen kuulemme mielellämme ajatuksiasi osakunnan toiminnasta. Risut, ruusut, kehittämisideat ja toiveet ovat kaikki tervetulleita! Vastaamalla autat kehittämään osakunnan toimintaa. Lisäksi kaikkien vastanneiden kesken arvotaan kaksi kappaletta S-ryhmän lahjakortteja!</p>
<h2>TAPAHTUMAT</h2>
<h3>Pelikerhon 20-vuotisjuhlat la 12.10.</h3>
<p>Juhlavuoden kunniaksi kerho järjestää 20-vuotisjuhlat lauantaina 12.10.2024 klo 15 alkaen Hämäläis-Osakunnan 3. kerroksessa Aulangolla. Pelikerho aloitti toimintansa 12.10.2004 pitämällä ensimmäisen peli-iltansa ja perustamiskokouksensa.</p>
<p>Ohjelma:<br>klo 15 alkaen vapaata tutustumista, kasuaaleja pelejä ja Carcassonne, pelikerhon historian muistelua. Naposteltavaa.<br>n. klo 18 juhlallisuudet, perustajan puhe, ruokailu.<br>klo 19 peliturnauksia, ainakin pingis-.<br>klo 20 sauna lämpenee, lautapelejä myöhäisiltaan.</p>
<p>Pyydän osallistujia ilmoittautumaan etukäteen <a target="_blank" rel="noopener noreferrer" href="https://docs.google.com/forms/d/e/1FAIpQLSdCBdaWOiLemLtlMJ0NX1hBlTDkPgKA2GBzmVAJGt7Xbv46YQ/viewform?usp=sf_link">oheisella lomakkeella</a> osallistujamäärän arvioimiseksi ja tarjoilujen mitoittamiseksi.<br>Lisätietoja tapahtumista ja kerhon toiminnasta antaa pelikerhon puheenjohtaja Jenni Korpelainen.</p>
<h3>Mafiasitsit 19.10.</h3>
<p><i>Juristikerho tekee sinulle tarjouksen, josta et voi kieltäytyä…</i><br>Hämäläis-Osakunnan Juristikerho kokoaa lokakuussa saapasmaan kaikki mafiaperheet yhteen juhlimaan fuksisitsejä italialaisen organisoidun rikollisuuden hengessä. Kuuluit sitten Cosa Nostraan tai Ndranghetaan, näillä sitseillä pääset välimerellisiin tunnelmiin isännistön raikkaiden juomien ja emännistön maukkaiden ruokien parissa. Saattaapa Juristikerho järjestää illan aikana kuuluisia yllätysohjelmanumeroitaankin.</p>
<p>Laita siis cocktailit ylle, saavu paikalle ajoissa kuten Capo käskee ja tule nauttimaan unohtumattomasta illasta. Jos hyvin käy, perheesi saattaa selvitä illan mafiasodasta voittajana.</p>
<p>Sitsit järjestetään klo 19 alkaen osakunnan neljännessä kerroksessa, Myllyssä. Aloitamme kuitenkin illan 18:30 osakunnan toisessa kerroksessa, Osakuntabaarissa. Jos olet tiedekuntafuksi tai Hämäläis-Osakunnan fuksi, sisäänpääsy kustantaa 9 euroa, ja civiksenä rikollisperheeseen pääset 15 euron panostuksella.</p>
<p>Lämpimästi tervetuloa – näistä sitseistä ei tarvitse omertàn hengessä vaieta!</p>
<p>MITÄ? Mafiasitsit<br>MISSÄ? Aloitus Osakuntabaarissa (2. krs), sitsit Myllyssä (4. krs). Hämäläis-Osakunta, Urho Kekkosen katu 4-6 D, 00100 Helsinki<br>MILLOIN? Lauantaina 19.10. klo 18:30<br>DC? Cocktail mafiatwistillä<br>LIPUT? <a target="_blank" rel="noopener noreferrer" href="https://kide.app/events/fc8cc6d6-c662-4259-847b-ff9df7260bbe">KideApp</a> pe 20.9. klo 19:00. Fuksin tai osakuntafuksin lippu 9 e / civiksen lippu 15 e</p>
<h3>Osakunta-appro 1.11.</h3>
<p>Valmiina vuoden suurimpaan osakuntaseikkailuun? Osakunta-appro on täällä taas!<br>Approssa kierrellään eri osakunnilla ja kerätään seikkailun tiimellyksessä leimoja passiin. Suoritukseen kuuluu yhdeksän suorituspistettä seitsemässä osakuntatalossa. Leimojen keräämiseen on aikaa klo 16.00–23.00, ja kierrokselle voi lähteä porrastetusti klo 16.00–18.00.</p>
<p>Mutta tämä on vasta alkua – <i>kun passisi on täynnä, on jatkojen aika</i>! Tänä vuonna voit valita Helsingin opiskelijabileiden parhaimmistosta <i>Hämiksen tai Bottan</i>, missä juhlat jatkuvat aamuneljään asti. Kannattaa olla nopea – jatkolippuja on rajallinen määrä!</p>
<p>Lippu kustantaa 10 euroa ja sisältää passin, haalarimerkin ja jatkot. Jos jatkot eivät nappaa, voit myös suorittaa appron ilman jatkoja 8 euron lipulla.</p>
<p><a target="_blank" rel="noopener noreferrer" href="https://kide.app/events/c2357e72-b91f-47fd-bca8-ab7305de5227">Lipunmyynti</a> alkaa tiistaina 1.10. klo 14.00! Osallistumiseen tarvitset opiskelijakortin, mutta et osakuntajäsenyyttä – tämä appro on avoin kaikille korkeakouluopiskelijoille.</p>
<p>MITÄ? Osakunta-appro!<br>MISSÄ? Osakuntatalot ympäri Helsingin keskustaa<br>MILLOIN? pe 1.11. klo 16–23, jatkot klo 23–04<br>MIKSI? Tule seikkailemaan osakunnille!<br>KENELLE? Kaikille korkeakouluopiskelijoille!<br>HINTA? 10 € / 8 € ilman jatkoja<br>PUKUKOODI? Tietysti haalarit, tai mikä tuntuu mukavalta<br>Lisätiedot suorituspaikoista, aikataulusta, tapahtumaturvallisuudesta ja esteettömyydestä: <a target="_blank" rel="noopener noreferrer" href="https://osakunta.fi/appro">osakunta.fi/appro</a><br>Järjestäjien yhteystiedot: <a target="_blank" rel="noopener noreferrer" href="https://osakunta.fi/yhteystiedot">osakunta.fi/yhteystiedot</a></p>
<p>&nbsp;</p>
<h3>Hämäläis-Osakunnan 371. vuosijuhla 16.11.</h3>
<p>Yearfest event description in English on <a target="_blank" rel="noopener noreferrer" href="https://kide.app/events/53824dc4-7b38-4ca5-955a-a3edf136fbef">KideApp</a></p>
<p><i>16. marraskuuta 2024 tulee kuluneeksi 371 vuotta siitä, kun hämäläiset ylioppilaat ensi kertaa määrättiin inspehtorin valvontaan. Tämän merkiksi juhlistamme 371-vuotiasta Hämäläis-Osakuntaa lauantaina 16. marraskuuta, ja meillä on ilo kutsua teidät mukaan viettämään juhlapäivää kanssamme! Tänä vuonna juhlamme teemana on värit.</i></p>
<p>Vuosijuhla on kunkin järjestön, kuten myös Hämäläis-Osakunnan, vuoden tärkein juhla. Mukaan mahtuu niin fuksit, civikset kuin alumnit ja edustajatkin! Lipunmyynti päättyy torstaina 31.10. klo 23:55. Liput myydään <a target="_blank" rel="noopener noreferrer" href="https://kide.app/events/53824dc4-7b38-4ca5-955a-a3edf136fbef">Kide Appissa</a>.</p>
<p>Liput kustantavat Hämäläis-Osakunnan jäsenille 90 €. Rajoitettu määrä fukseja tulee saamaan pienen alennuksen, jonka määrä vahvistetaan vielä ennen lipunmyynnin alkua! Muille läsnäoleville korkeakouluopiskelijoille, jotka eivät ole Hämäläis-Osakunnan jäseniä, liput kustantavat 105 € ja muille juhlavieraille 120 €. Illalliskorttiin sisältyy osallistuminen koko päivän ohjelmaan sekä haalarimerkki. Silliaamiainen on myynnissä erikseen.<br>Juhlapäivä alkaa klo 12 seppeleenlaskulla J. K. Paasikiven haudalle, jatkuu päiväjuhlassa Hämäläis-Osakunnan 2. kerroksen Osakuntabaarissa klo 14 ja huipentuu iltajuhlaan Ravintola Sipulin Talvipuutarhassa klo 18. Palaamme keskiyön paikkeilla jatkamaan juhlaa Osakunnan tiloissa. Sunnuntaina tarjoillaan silliaamiainen klo 12 alkaen.<br>Lisätietoja löydät Kide Appista! Voit tarvittaessa olla myös yhteydessä juhlamestareihin sähköpostitse: juhlamestarit@hamalais-osakunta.fi.</p>
<p>MITÄ? Hämäläis-Osakunnan 371. vuosijuhla<br>MILLOIN? Lauantaina 16.11.2024<br>MISSÄ? Päiväjuhla Osakuntabaarissa klo 14, iltajuhla Ravintola Sipulin Talvipuutarhassa klo 18 (ovet klo 17)<br>MIKSI? Vuoden harmain kuukausi kaipaa värejä ja juhlahumua<br>PUKUKOODI? Juhla- tai tumma puku akateemisin kunniamerkein<br>HINTA? 90 € / HO civikset, 105 € / muut opiskelijat, 120 € / muut<br>LIPUT? <a target="_blank" rel="noopener noreferrer" href="https://kide.app/events/53824dc4-7b38-4ca5-955a-a3edf136fbef">KideApp</a><br>&nbsp;</p>
<h2>TULEVAT KOKOUKSET</h2>
<h3>Osakuntien yhteisvaltuuskunnan ylimääräinen yhdistyksen kokous 1.10.</h3>
<p>Tervetuloa Osakuntien Yhteisvaltuuskunnan yhdistyksen ylimääräiseen kokoukseen Hämäläis-Osakunnalle tiistaina 1.10. kello 18.00.</p>
<p>Ohessa kokouskutsu sekä asialista suomen ja ruotsin kielellä.</p>
<p>Haluamme kokouskutsun yhteydessä kiinnittää huomionne seuraavaan asiaan: <i>Osakuntien Yhteisvaltuuskunnan sääntöjen 15. pykälän mukaan "Hallituksen jäsenet on valittava siten, että...ja niin että hallituksen jäsenistä ainakin yksi (1) edustaa suomenkielistä osakuntaa ja yksi (1) ruotsinkielistä osakuntaa".</i><br>Puheenjohtaja Lindblomin eron jälkeen vaatimus ruotsinkielisen osakunnan edustajasta ei toteudu.</p>
<h3>Ompeluseuran sääntömääräinen syyskokous 7.10.</h3>
<p>Hämäläis-Osakunnan Ompeluseura pitää sääntömääräisen syyskokouksensa maanantaina 7.10.2024 klo 17.30 alkaen osakuntatalon 5. kerroksessa. Kokouksessa käsitellään kerhon sääntöjen mukaisesti syyskokouksessa käsiteltävät asiat sekä muut alla olevalla asialistalla mainitut asiat mukaan lukien kokouksessa esille tulevat asiat.</p>
<p>Ompeluseuran toiminta on tarkoitettu kaikille hämisläisille. Tässä kokouksessa muun muassa hyväksytään toimintamäärärahahakemus ensi vuodelle ja valitaan kerholle ensi vuoden sääntömääräiset virkailijat (puheenjohtaja ja sihteeri).</p>
<p>Tule siis matalalla kynnyksellä mukaan etenkin, jos kiinnostaa kuulla kerhon tulevasta toiminnasta, ideoida tapahtumia tai ryhtyä virkailijaksi tälle tai ensi vuodelle!</p>
<p>Jos ryhtyminen Ompeluseuran puheenjohtajaksi vuodelle 2025 kiinnostaa, voit kysyä lisätietoja ja kokemuksia kerhon tämän vuoden puheenjohtajalta Aino Vehkavaaralta (TG: @ainovehkavaara).<br>Asialista:</p>
<p>1. Kokouksen avaaminen<br>2. Kokouksen päätösvaltaisuus<br>3. Kokouksen työjärjestys<br>4. Kokousvirkailijoiden valinta<br>5. Ilmoitusasiat<br>6. Vuoden 2025 toimintamäärärahahakemuksen hyväksyminen<br>7. Vuoden 2025 virkailijoiden valitseminen<br>&nbsp; &nbsp; &nbsp; &nbsp; &nbsp;a. Puheenjohtajan valitseminen<br>&nbsp; &nbsp; &nbsp; &nbsp; &nbsp;b. Sihteerin valitseminen<br>&nbsp; &nbsp; &nbsp; &nbsp; &nbsp;c. Mahdollisten muiden virkailijoiden tai toimihenkilöiden valitseminen<br>8. Osakunnan erillistä budjetointia vaativat hankinnat<br>9. Uusien vuoden 2024 virkailijoiden valinta<br>10. Syksyn tapahtumien suunnittelu<br>11. Viestintä ja markkinointi<br>12. Virkailijoiden virkistäminen<br>13. Muut esille tulevat asiat<br>14. Kokouksen päättäminen</p>
<h3>VVK:n sääntömääräinen syyskokous 7.10.</h3>
<p>Viestintävaliokunta pitää sääntömääräisen syyskokouksensa ma 7.10.2024 klo 18.00 ravintola Sansarissa. Kokouksessa mm. hyväksytään vuoden 2025 toimintamäärärahahakemus, käydään läpi vuoden 2024 toimintasuunnitelman tavoitteiden toteutumista, ja suunnitellaan loppusyksyn toimintaa.<br><br>Hämäläis-Osakunnan viestintävaliokunnan sääntömääräinen syyskokous<br>Aika: 7.10.2024. klo 18<br>Paikka: Ravintola Sansar, Fredrikinkatu 46<br><br>Esityslista</p>
<ol>
    <li>Kokouksen avaaminen</li>
    <li>Kokouksen päätösvaltaisuus</li>
    <li>Työjärjestys</li>
    <li>Kokousvirkailijoiden valinta</li>
    <li>Ilmoitusasiat</li>
    <li>Vuoden 2025 toimintamäärärahahakemuksen hyväksyminen</li>
    <li>Muut esille tulevat asiat</li>
    <li>Kokouksen päättäminen</li>
</ol>
<p>Terveisin, Pihla Kukkonen, valiokunnan puheenjohtaja</p>
<h3>HOResin sääntömääräinen syyskokous 24.10. klo 17</h3>
<p>Tervetuloa Hämäläis-Osakunnan Reserviläisten sääntömääräiseen syyskokoukseen 24.10.2024 klo 17.00 Aulangolle, Hämäläis-Osakunnan 3. kerrokseen! Tarjolla pientä kokousevästä.<br>Esityslista</p>
<p>&nbsp;1. &nbsp; &nbsp; &nbsp;Kokouksen avaus<br>&nbsp;2. &nbsp; &nbsp; &nbsp;Kokouksen päätösvaltaisuus<br>&nbsp;3. &nbsp; &nbsp; &nbsp;Esityslistan hyväksyminen<br>&nbsp;4. &nbsp; &nbsp; &nbsp;Kokousvirkailijoiden valinta<br>&nbsp;5. &nbsp; &nbsp; &nbsp;Ilmoitusasiat<br>&nbsp;6. &nbsp; &nbsp; &nbsp;Kerhon vuoden 2025 virkailijoiden valinta<br>&nbsp;7. &nbsp; &nbsp; &nbsp;Vuoden 2025 toimintamäärärahahakemuksen hyväksyminen<br>&nbsp;8. &nbsp; &nbsp; &nbsp;Kulukorvaukset<br>&nbsp;9. &nbsp; &nbsp; &nbsp;Tulevan toiminnan suunnittelua<br>&nbsp;10. &nbsp; Muut esille tulevat asiat<br>&nbsp;11. &nbsp; Kokouksen päättäminen<br>Terveisin, Kaisa Hämäläinen</p>
<h2>VIIKOITTAIN TOISTUVAT</h2>
<h3>Maanantaisin maanantailenkki</h3>
<p>Kokoontuminen osakunnan viidennessä kerroksessa Hikiällä kello 19 ja lähtö n. kello 19.10. Lenkki kulkee merinäköalallista vakioreittiä Seurasaaren sillalle ja takaisin. Matkaa kertyy noin 10 kilometriä mutta juosta tai hölkkäillä tai kävellä tai pyöräillä voi myös vain osan matkasta. Ketään ei jätetä jälkeen! Lenkin jälkeen Hikiällä on tarjolla lämmin sauna ja parittomina viikkoina myös evästä.</p>
<p>Maanantailenkki järjestetään yhteistyössä Satakuntalaisen Osakunnan kanssa. Lenkin vetäjänä ja yhteyshenkilönä toimii Mikko Mäkipää, puh. 0505822386. Lisätietoja saa myös Hämiksen liikuntavastaavilta!<br>Ps. tänä syksynä ahkeria maanantailenkkeilijöitä palkitaan haalarimerkillä!</p>
<h3>Maanantaisin HOS Big Bandin treenit</h3>
<p>HOS Big Band harjoittelee maanantaisin klo 18.30 – 20.30 Punaisessa Myllyssä (4. krs).</p>
<h3>Tiistaisin teeilta</h3>
<p>Teeillassa tarjoillaan vaihtuvaa ruokaa/naposteltavaa ja tutustutaan osakuntalaisiin matalalla kynnyksellä. Tervetuloa mukaan klo 19 alkaen osakunnan kolmanteen kerrokseen!</p>
<h3>Keskiviikkoisin pelikerhon peli-ilta</h3>
<p>Pelikerho kokoontuu keskiviikkoisin klo 18 alkaen pelaamaan lautapelejä osakunnan 3. kerroksessa Aulangolla.<br>Viikoittaiset peli-illat ovat hyvä mahdollisuus tulla pelaamaan monenlaisia hauskoja lauta- ja korttipelejä matalalla kynnyksellä.</p>
<h3>Torstaisin HOResin pienoispistoolivuorot</h3>
<p>Pienoispistoolivuorot torstaisin klo 18 alkaen. Ilmoittautuminen löytyy <a target="_blank" rel="noopener noreferrer" href="https://forms.gle/tGZxCp79Xcs4CVkm6">lomakkeesta</a>.<br>Kysymykset pienoispistoolivuoroihin ja ampumarataan liittyen voi osoittaa ratamestarille: ratamestari@hamalais-osakunta.fi</p>
<h2>PÄIVYSTYSAJAT</h2>
<p>Maanantai 30.9.<br>11:00 &nbsp;- &nbsp;17:00 sihteeri<br>Tiistai 1.10.<br>10:00 &nbsp;- &nbsp;17:00 toiminnanohjaaja<br>Keskiviikko 2.10.<br>10:00 &nbsp;- &nbsp;16:00 taloudenhoitaja<br>14:00 &nbsp;- &nbsp;19:00 toiminnanohjaaja<br>Torstai 3.10.<br>11:30 &nbsp;- &nbsp;17:30 sihteeri<br>14:00 &nbsp;- &nbsp;18:00 toiminnanohjaaja<br>Perjantai 4.10.<br>14:00 &nbsp;- &nbsp;18:00 toiminnanohjaaja</p>
<p>___________________________</p>
<p>Hei osakuntalainen!</p>
<p>Tavallisesti maanantaisin ilmestyvästä viikkotiedotteesta löydät tärkeimmät tiedotusasiat, ajankohtaiset tapahtumat ja viikoittaisten vakiovuorojen tiedot samasta paikasta.</p>
<p>Risut ja ruusut viikkotiedotteesta pyydämme osoitteeseen <a href="mailto:viikkotiedote@hamalais-osakunta.fi">viikkotiedote@hamalais-osakunta.fi</a>.</p>
<p>Liity ihmeessä myös Hämäläis-osakuntalaiset -<a target="_blank" rel="noopener noreferrer" href="https://www.facebook.com/groups/hamalaisosakuntalaiset">Facebook-ryhmään</a> sekä Telegram-ryhmiin <a target="_blank" rel="noopener noreferrer" href="https://t.me/joinchat/Dahf-cWOvn41YTE0">Hämäläis-Osakunta</a> ja <a target="_blank" rel="noopener noreferrer" href="https://t.me/hotiedotus">Hämiksen tiedotus</a>.</p>
<p>Lisää tietoa osakunnasta ja osakunnan toiminnasta löydät nettisivuiltamme <a target="_blank" rel="noopener noreferrer" href="https://www.hamalais-osakunta.fi">www.hamalais-osakunta.fi</a> tai kysymällä sähköpostilla <a href="mailto:info@hamalais-osakunta.fi">info@hamalais-osakunta.fi</a>. Perille Hämäläis-Osakunnalle löydät seuraamalla <a target="_blank" rel="noopener noreferrer" href="https://hamalais-osakunta.fi/uudelle-jasenelle#saapuminen">tätä ohjetta</a>.</p>
<p>Jos haluat erota sähköpostilistalta, lähetä sähköpostia osoitteeseen <a href="mailto:majordomo@helsinki.fi">majordomo@helsinki.fi</a> ja kirjoita viestikenttään: <code>unsubscribe ho-tiedotus [oma sähköposti]</code></p>
<p>Yliopiston helpdeskin <a target="_blank" rel="noopener noreferrer" href="https://helpdesk.it.helsinki.fi/help/3128#majordomo-listalle-liittyminen-ja-sielta-eroaminen">ohjeistus sähköpostilistalta eroamiselle</a>.</p>
</body>
</html>
