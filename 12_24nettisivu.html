<!DOCTYPE html>
<html>
<head>
  <base target="_top">
</head>
<body style="font-family: sans-serif;">
  <style>
  a.menu-linkki {
  background-color: #8e2831;
  color: #ffffff;
  text-transform: uppercase;
  width: 100%;
  padding: 0.7em;
  margin-top: -0.9em;
  display: block;
  }
  a.menu-paalinkki {
  color: #8e2831;
  text-transform: uppercase;
  width: 100%;
  padding: 0.7em;
  margin-top: -0.9em;
  display: block;
  }
  .menu-tausta {
  background-color: #eecaca;
  color: #ffffff;
  text-transform: uppercase;
  width:100%;
  padding: 12px;
  padding-top: 24px;
  margin-top: 12px;
  }
  </style>

<h2>TIEDOTUSASIAT</h2>
<h3>Kesäisäntähaku auki 11.4. asti</h3>
<p>Kesäisäntä Oittiin – kesä-, heinä- tai elokuuksi 2024.<br><br>Kesäisäntiä valitaan yksi jokaiselle kesäkuukaudelle (kesä, heinä, elo), ja tänä aikana kesäisännän oletetaan olevan tavoitettavissa kesäpaikalta. Kesäisännän vastaa toimikautensa ajan osakunnan kesäpaikan käytöstä, osakuntalaisten ja muiden vieraiden palveluista sekä kesäpaikan kunnossapidosta, siisteydestä ja kulunvalvonnasta yhdessä osakunnan kesäpaikkavastaavan kanssa Hämäläis-Osakunnan ohjeiden mukaisesti.<br><br>Vapaamuotoiset hakemukset toimitetaan Hämäläisten ylioppilassäätiön toimistoon 11.4.2024 mennessä joko kirjallisesti tai sähköpostitse riikka.kauramaki@hys.net. Osakunnan hallitus tekee suositukset säätiölle, joiden perusteella säätiö valitsee kesäisännät.<br><br>Osakunnan hallitus arvioi hakemuksia seuraavien seikkojen perusteella:<br>1) Hakijan tuntemus Koivuniemestä ja osakunnan toiminnasta,<br>2) Hakijan motivaatio tehtävään,<br>3) Hakijan käytettävyys kesäkuukausina,<br>4) Muut mahdolliset toimenkuvaan liittyvät seikat<br>&nbsp;<br>Lisätietoja työstä saa:<br>Kesäpaikkavastaavilta<br>- Michaela Kiianmies puh. 041 493 8547 michaela.kiianmies@gmail.com<br>- Ismo Uusitalo puh. 045&nbsp;124 3945 ismo.uusitalo11@gmail.com<br>Osakunnan toiminnanohjaajalta<br>- Olavi Pakola puh. 040&nbsp;152 4988 (päivystysaikoina) toiminnanohjaaja@hamalais-osakunta.fi</p>
<p>Tutustu myös <a target="_blank" rel="noopener noreferrer" href="https://hamalais-osakunta.fi/toiminta/kesapaikka-koivuniemi">osoitteeseen</a></p>
<h2>TAPAHTUMAT</h2>
<h3>Saunatalkoot 19.3.</h3>
<p>Saunan kiukaan kivienvaihto ja siivoustalkoot järjestetään 19.3. Agendalla on vaihtaa saunan huonokuntoiset kiuaskivet uusiin keraamisiin Kerekes™ kiviin, samalla vaihtaen kiukaan vastukset. Lopuksi jynssätään kaikki paikat mäntysuovalla, laitetaan sauna päälle ja nautitaan puhtaasta saunasta ja paremmista löylyistä. Tilavaliokunta tarjoaa eväät tapahtumaan, jotta talkooväellä ei tule nälkä eikä jano.<br>Vanhojen saunakivien hävitys vaatii kuljetuksen sorttiasemalle. Jos sinulla on autoa antaa tähän käyttöön, niin merkitsethän alla olevaan lomakkeeseen tai ota yhteyttä Saunamajuriin suoraan +358409687954.&nbsp;<br>Talkoot alkavat kello 18:00 ja toivottavasti saadaan tarpeeksi väkeä, jotta saadaan homma päätökseen kello 21:00</p>
<p>Mitä? Sauna talkoot<br>Missä? Hikiällä (Osakunnan 5. kerros)<br>Milloin? 19.3 klo 18-21<br>Miksi? Koska me halutaan paremmat löylyt.&nbsp;<br><a target="_blank" rel="noopener noreferrer" href="https://hamis.nettilomake.fi/form/17154">Ilmoittautuminen</a></p>
<h3>19.3. Leffailta: Dead Poets Society</h3>
<p>Tiistaina 19.3. klo 21.30 on seuraavan leffaillan aika! Tällä kertaa katsotaan Oscar-palkittu klassikko, Dead Poets Society (1989). Elokuva kertoo nuorista opiskelijoista, jotka opettajansa (Robin Williams) inspiroimana elvyttävät akatemian vanhan kirjallisuuskerhon: Kuolleiden runoilijoiden seuran.</p>
<p>Jo pelkkä seuran olemassaolo on kapinaa yksityisen eliittikoulun tiukkaa kuria vastaan. Elokuva käsittelee niin tilaisuuksiin tarttumista ja elämäniloa kuin itsetuhoisuutta.</p>
<p>Tule leffailtaan itseksesi tai kavereiden kanssa vaikkapa suoraan ohjelmavaliokunnan teeillasta ja ompeluseuran haalarimerkkien ompelusta. Ompelua voi halutessaan jatkaa elokuvan aikana, tietysti leffaherkkujen kera!</p>
<p>IMDb: 8.1 / 10<br>Rotten Tomatoes: 92 % (yleisö) ja 84 % (kriitikot)<br>Kesto 2 h 8 min</p>
<h3>Ohjelmavaliokunnan sprinttisuunnistus 20.3.</h3>
<p>Tervetuloa mukaan ohjelmavaliokunnan yhteislähtöön sprinttisuunnistamaan!</p>
<p>Sprinttisuunnistus on yksinkertaistettuna suunnistusta lyhyillä ja nopeilla radoilla metsän sijasta esim. kaupungissa.&nbsp;Keskiviikkona 20.3. rasteja etsitään Stadin sprintticup -kuntosuunnistustapahtumassa kivenheiton päässä Hämikseltä: maastona toimivat Jätkäsaaren urbaanit maisemat! Sprinttisuunnistus&nbsp;on hauskaa, ja tapahtuman nimestä huolimatta osallistuminen ei edellytä suunnistusosaamista eikä kuntoa. Mukaan voi tulla matalalla kynnyksellä jos yhtään kiinnostaa!</p>
<p>Kokoonnumme klo 18 tapahtumakeskuksella Jätkäsaaren peruskoululla osoitteessa Hyväntoivonkatu 5.&nbsp;Osakunta sponsoroi karttamaksun sekä halukkaille emit-vuokran, jos vuokrausmahdollisuus on tarjolla (emit-kortti on ajanottolaite). Ilmoittautuminen tapahtumaan on auki 19.3. asti <a style="color:#1155cc;" target="_blank" rel="noopener noreferrer" href="https://forms.gle/nTJeS8cF9V5WGZ3i9">täällä</a>.&nbsp;Paikkoja on rajoitetusti ja ne täytetään ilmoittautumisjärjestyksessä.</p>
<p>Lomakkeella on lisätietoja ja aina voi myös kysyä liikuntavastaavilta!<br><a target="_blank" rel="noopener noreferrer" href="https://t.me/artturihiiro">Artturi Hiiro</a>,&nbsp;<a target="_blank" rel="noopener noreferrer" href="http://t.me/ellastarck">Ella Starck</a></p>
<h3>HOTin tanssibileet 22.3.</h3>
<p>Tervetuloa HOTin tanssibileisiin perjantaina 22.3. klo 18 alkaen! Bileet järjestetään tuttuun tapaan Punaisessa Myllyssä. Sauna lämpiää perinteisesti bileiden lopuksi, joten omat saunakamppeet kannattaa pakata mukaan. Bileisiin ovat tervetulleita kaikki HO-, HOT-, POT-jäsenet sekä ex-HOT/POT.</p>
<p>Bilejärjestelyihin otetaan aina mieluusti apukäsiä ja apua kaivataan mm. leipomisessa, tanssilattian siistimisessä sekä loppusiivoilussa. Bileissä auttaminen on loistava tapa tutustua paremmin tanssikerhon toimintaan ja muihin kerholaisiin matalalla kynnyksellä! Kiinnostuneet voivat olla yhteydessä kerhon Telegram-ryhmän kautta, jonka linkki löytyy kerhon <a target="_blank" rel="noopener noreferrer" href="https://m.facebook.com/groups/7538262156/">Facebook</a>-sivujen kautta.</p>
<h3>Pelikerhon kuukauden pelipäivä la 23.3.</h3>
<p>Pelikerho järjestää kuukausittaisen pelipäivänsä lauantaina 23.3. klo 12 alkaen osakunnan 3. kerroksessa Aulangolla.</p>
<p>Kuukausittaisissa pelipäivissä pelataan usein pidempiä lautapelejä, joita ei viikoittaisissa peli-illoissa tavallisesti pelata. Pelit valitaan osallistujien toiveiden mukaan, ja pelivaihtoehdoista käydään etukäteen keskustelua kerhon WhatsApp-ryhmässä.<br>Lisätietoja tapahtumasta ja kerhon toiminnasta antaa pelikerhon puheenjohtaja <a target="_blank" rel="noopener noreferrer" href="https://t.me/jennikorpelainen">Jenni Korpelainen</a>.</p>
<h3>Perhesitsit 30.3.</h3>
<p><i>Siis mikä osakunta?!?!!1 Joo, se on taas Hämiksellä...</i> Olet ehkä kerran tai ainakin kaksi yrittänyt selittää, missä kaikki (vapaa-)aikasi nykyään kuluu, mutta selitys menee perille yleensä vaihtelevalla menestyksellä. Eikö paras keino tutustuttaa lähipiirisi sielusi vieneelle osakunnalle olisi tuoda heidät paikan päälle ja tositoimiin, nimittäin sitsaamaan?</p>
<p>Perinteeksi muodostuneet perhesitsit kutsuvat hämisläiset perheineen, kumppaneineen ja ystävineen sun toiseen kotiisi, siis Hämikselle lauantaina 30.3.! Olipa läheisesi sitten ensi kertaa sitsaamassa tai jo kokenut sitsikonkari, Hämisläiseen sitsikulttuuriin ovat tervetulleita tutustumaan kaikki läheisimmät, opiskelijastatukseen tai ikään katsomatta (paitsi täysi-ikäisyys vaaditaan).</p>
<p>Mikä parasta, saat nyt itse valita perheestäsi parhaat palat (tai kelpaa ne huonommatkin) ja kutsua tarkkaan valittua sitsiseuraa itsellesi ja osakuntaystävillesi. Avecisi saa siis olla muutakin kuin verisukulaisesi, esim. ystävä tai muu läheinen, sillä sukulaisuussuhteita ei sitseille saapuessa tarvitse todistella. Saavuttehan kuitenkin paikalle yhtenevissä asuissa, jotta teidät tunnistetaan.</p>
<p>Sitsit alkavat alkumaljoilla Aulangolla klo 18:30. Osakuntabaarin pöytiin siirrytään klo 19:00, olethan siis ajoissa paikalla! Sitsien jatkoille pyritään siirtymään noin klo 23 ja sinne ovat tervetulleita muutkin kuin sitsaajat.</p>
<p>Liput tulevat myyntiin perjantaina 15.3. klo 13:00. Liput myydään kahden setissä, eli vain toisen osallistujan tarvitsee ostaa lippu! Lippu hämisläiselle ja avecille kustantaa yhteensä 30 euroa. <a target="_blank" rel="noopener noreferrer" href="http://&nbsp;https://kide.app/events/70dbd367-a8e2-4e73-b7a2-7f475484ef76">Lipunmyynti</a>.</p>
<p>HUOM!&nbsp;Huomioithan, että myös avecin tulee olla täysi-ikäinen.</p>
<p>MITÄ?&nbsp;Hämiksen perhesitsit<br>MISSÄ?&nbsp;Aulanko &amp; Osakuntabaari, Hämäläis-Osakunta, Urho Kekkosen katu 4-6, 00100 Helsinki<br>MILLOIN?&nbsp;Lauantaina 30.3. Alkumaljat klo 18:30, pöytiin klo 19:00.<br>MIKSI?&nbsp;Ei tarvii enää selitellä<br>DC?&nbsp;"Same same, but different"<br>LIPUT?&nbsp;<a target="_blank" rel="noopener noreferrer" href="https://kide.app/events/70dbd367-a8e2-4e73-b7a2-7f475484ef76">Kide app</a> pe 15.3. klo 13:00 / Hämisläinen + avec 30€</p>
<h3>Hiirenloukku-teatteriekskursio Helsingin kaupunginteatterissa 2.4.2024</h3>
<p>Lähde mukaan kokemaan huima murhamyysteeri opiskelijaystävälliseen hintaan!</p>
<p>Dekkarikuningatar Agatha Christien Hiirenloukku sijoittuu nostalgiseen 1950-luvun Englantiin. Vuonna 1952 Lontoossa ensi-iltansa saanut teos on maailman pisimpään yhtäjaksoisesti esitetty näytelmä, kiistaton klassikko ja käsittämättömän suosittu teatteri-ilmiö. Nyt tämä hyytävä jännitysnäytelmä nähdään Helsingin Kaupunginteatterissa.</p>
<p>Mollie ja Giles ovat nuori, onnellinen pariskunta. Heillä on edessään aivan erityinen päivä, he ovat avaamassa Monkswellin täysihoitolaa vanhaan perintökartanoon keskelle maaseudun rauhaa. Kun kaikki on valmista asiakkaita varten, iskee lumimyrsky ja sekoittaa suunnitelmat. Samaan aikaan radiossa poliisi tiedottaa Lontoossa tapahtuneesta murhasta, jonka tekijää etsitään.</p>
<p>Kun asiakkaat lopulta pääsevät myrskyn läpi kartanon lämpöön, tunnelmallinen täysihoitola herää eloon. Mollie ja Giles saavat palveltavakseen vaativan vierasjoukon, eivätkä kaikki tunnu tulevan toimeen keskenään. Juuri ennen kuin lumi saartaa kartanon ja tukkii tiet, paikalle saapuu poliisi varoittamaan murhaajasta, joka on jättänyt viestin: seuraava uhri löytyy Monkswellin täysihoitolasta.</p>
<p>Kuinka murhaaja pääsee lumimyrskyn keskeltä kartanoon? Vai onko hän jo siellä?<br>Lisätietoja: https://hkt.fi/esitykset/hiirenloukku/</p>
<p>HUOM: Liput ovat opiskelijalippuja, joten osallistujilla on oltava voimassa oleva opiskelijakortti.<br>MITÄ: Hiirenloukku<br>MISSÄ: Helsingin kaupunginteatterin suuri näyttämö – Eläintarhantie 5<br>MILLOIN: Tiistaina 2.4. klo 18.30 (Tapaamme aulassa klo 18.00)<br>DC: Siisti pukeutuminen<br>Miksi: Koska teatteri on parasta!<br>Lisätiedot kulttuurivastaavilta.<br>Liput tulevat myyntiin keskiviikkona 28.2. klo 12 <a target="_blank" rel="noopener noreferrer" href="https://kide.app/events/618e16d5-b3b7-43b4-a873-f85487e0d20f">kide.apissa</a></p>
<h3>HOL95-vuosijuhlat&nbsp;11.5.</h3>
<p>Tervetuloa HOL95-juhliin 11.5.2024!</p>
<p>Hämäläis-Osakunnan Laulajat juhlii 95-vuotista taivaltaan juhlakonsertin ja -illallisen muodossa lauantaina 11.5. Juhlapäivä alkaa konsertilla klo 12.00 Kallion kirkossa. Juhlakonsertissa kuullaan tämänhetkisen HOLlin kokoonpanon lisäksi tuttuja kappaleita suurkuoron esittämänä. Konsertti päättyy klo 13.30, minkä jälkeen siirrymme viettämään päiväjuhlaa Hämäläis-Osakunnan tiloihin. Päiväjuhlassa pidetään juhlapuheita ja jaetaan ansiomerkkejä. Tarjolla kuohuviiniä ja pientä purtavaa.&nbsp;Päiväjuhlan jälkeen siirrymme juhlaillalliselle Kilta-saliin, missä alkumalja on tarjolla klo 18 alkaen. Illallinen tarjoillaan klo 18.45. Tilaisuus päättyy klo 00, minkä jälkeen juhlinta jatkuu Hämäläis-Osakunnalla. Tarjolla on myös yöpalaa. Sillis-aamiainen tarjoillaan osakunnalla sunnuntaina klo 10.</p>
<p>Ilmoitattehan osallistumisestanne illallisjuhlaan 31.3. mennessä täyttämällä <a target="_blank" rel="noopener noreferrer" href="https://forms.gle/f98NfTDWDKeUf86v7">lomakkeen</a>.</p>
<p>Illalliskortin hinta konserttilipun kanssa on 100 e ja kannatuslipun 120 e.</p>
<p>Vastaamme mielellämme kaikkiin HOL95-juhliin liittyviin kysymyksiin.<br><br>Nähdään toukokuussa!<br>Ystävällisin terveisin vuosijuhlamestarit,<br>Kerttu Kivioja Liisa Maunu<br>kerttu.kivioja@hotmail.fi<br>maunuliisa@gmail.com</p>
<h2>TULEVAT KOKOUKSET</h2>
<h3>Osakunnan maaliskuun varsinainen kokous 19.3.</h3>
<p>Aika: 19.3.2024 klo 18.00<br>Paikka: Hämäläis-Osakunnan 3.krs, Ratina</p>
<ol>
    <li>Kokouksen avaaminen</li>
    <li>Kokouksen päätösvaltaisuus</li>
    <li>Työjärjestys</li>
    <li>Kokousvirkailijoiden valinta</li>
    <li>Ilmoitusasiat</li>
    <li>Hämäläis-Osakunnan osallistuminen osakuntien vaalirenkaaseen ja vaaliliittoihin tulevan syksyn HYY:n edustajistovaaleissa</li>
    <li>Esitys kahden tuutorin paikan lisäämisestä</li>
    <li>Vuoden 2024 avointen virkojen valinta<ol>
            <li>Apuemäntä (2 kpl)</li>
            <li>Tuutori (enintään 10kpl)</li>
        </ol>
    </li>
    <li>Muut esille tulevat asiat</li>
    <li>Seuraava kokous</li>
    <li>Kokouksen päättäminen</li>
</ol>
<p>Tuutorit ovat fuksivastaavien lisäksi osa fuksivaliokuntaa ja toivottavat fuksit tervetulleiksi osakunnalle. Syksy huipentuu tuutorien järjestämään Yö Osakunnalla -tapahtumaan. Lisätietoja voit kysyä fuksivastaavilta Milalta ja Helmiltä (<a target="_blank" rel="noopener noreferrer" href="https://t.me/milalakkapaa">@milalakkapaa</a> ja <a target="_blank" rel="noopener noreferrer" href="https://t.me/helminietosvuori">@helminietosvuori</a>).<br>Lisäksi kaksi apuemännän paikkaa on vapaana! Emännistö loihtii ruoat muun muassa Osakunnan sitseille. Lisätietoja apuemännän virasta voit kysyä emänniltämme Ainolta ja Meeriltä (<a target="_blank" rel="noopener noreferrer" href="https://t.me/ainovehkavaara">@ainovehkavaara</a> ja <a target="_blank" rel="noopener noreferrer" href="https://t.me/latvanmerkku">@latvanmerkku</a>).<br>Voit hakea virkaan kokouksessa tai lähettää vapaamuotoisen hakemuksen osoitteeseen sihteeri@hamalais-osakunta.fi. Jos tulee kysyttävää virkaan hakemisesta, voit laittaa viestiä yllä mainittuun osoitteeseen.</p>
<h3>HOPS kevätkokous 20.3.</h3>
<p>Hopsista päivää, kiinnostaako paneminen osakunnalla?<br>On tullut taas aika vuosittaisen kevätkokouksen, joka pidetään Hämäläis-Osakunnalla, Hikiällä kello 18:00 20.3.<br>Tervetuloa kuulemaan kerhon kuulumiset, ja mikäli toiminta kiinnostaa, niin tämä on loistava tilaisuus hypätä toimintaan mukaan.</p>
<p>Esityslista:<br>1. Kokouksen avaaminen<br>2. Kokouksen päätösvaltaisuus<br>3. Työjärjestys<br>4. Kokousvirkailijoiden valinta<br>5. Ilmoitusasiat<br>6. Vuoden 2023 toimintakertomuksen vahvistaminen<br>7. Vuoden 2024 toimintasuunnitelman vahvistaminen<br>8. Muut esille tulevat asiat<br>9. Kokouksen päättäminen</p>
<p>Terveisin Niko Molin, Panoseuran pj</p>
<h3>HOLin kokous 26.3.</h3>
<p>Hämäläis-Osakunnan Laulajat (HOL) pitää ylimääräisen kokouksen Punaisessa myllyssä osakunnalla tiistaina 26.03.2024 klo 20:00.<br><br>Esityslista:</p>
<ol>
    <li>Kokouksen avaus</li>
    <li>Kokouksen laillisuus ja päätösvaltaisuus</li>
    <li>Kokouksen puheenjohtajan valinta</li>
    <li>Kokouksen sihteerin valinta</li>
    <li>Kahden pöytäkirjantarkastajan ja ääntenlaskijan valinta</li>
    <li>Kokouksen työjärjestyksen hyväksyminen</li>
    <li>Uuden taiteellisen johtajan valinta<br>7.1 Äänestys neljän koejohtoon osallistuneen hakijan väliltä<br>7.2 Mahdollinen toinen äänestyskierros</li>
    <li>Muut esille tulevat asiat</li>
    <li>Kokouksen päättäminen</li>
</ol>
<h2>VIIKOITTAIN TOISTUVAT</h2>
<h3>Maanantaisin maanantailenkki</h3>
<p>Kokoontuminen osakunnan viidenteen kerrokseen Hikiälle kello 19 ja lähtö kello 19.15. Lenkki kulkee vakioreittiä Seurasaaren sillalle ja takaisin. Matkaa kertyy noin 10 kilometriä. Ketään ei jätetä jälkeen, ja juosta voi myös vain osan matkasta. Lenkin jälkeen Hikiällä on lämmin sauna.</p>
<p>Maanantailenkki järjestetään yhteistyössä Satakuntalaisen Osakunnan kanssa. Lenkin vetäjänä ja yhteyshenkilönä toimii Mikko Mäkipää, puh. 0505822386.</p>
<h3>Maanantaisin taidekerho</h3>
<p>Taidekerho tapaa taas 25.3 klo 18–21 Sillanpäässä uuden teeman parissa. Tapaamisessa työskennellään tällä kertaa yhdessä vesivärien ja musteiden kanssa aiheella "unet." Tapaamiseen tullakseen ei tarvitse taitaa musteita tai vesivärejä täydellisesti, vaan sopii hyvin tulla kokeilemaan näitä materiaaleja ensimmäistä kertaa. Kaikki tarvittavat materiaalit sekä neuvoja niiden käyttöön saa paikan päältä.</p>
<p>Mikäli et pääse juuri tähän kyseiseen tapaamiseen - ei hätää! Taidekerhossa jatketaan musteiden ja vesivärien parissa myös kerhon seuraavassa tapaamisessa aprillipäivänä 1.4 samassa paikassa, samaan kellonaikaan. Tässä jälkimmäisessä tapaamisessa on mahdollista jatkaa kesken jääneitä töitä tai aloittaa kokonaan uusi projekti.&nbsp;</p>
<p>Taidekerho kokoontuu normaalisti klo 18.30 eteenpäin Sillanpäässä (5. krs). Ajankohtaisimman ja yksityiskohtasimman tiedon taidekerhon ohjelmasta löydät <a target="_blank" rel="noopener noreferrer" href="https://chat.whatsapp.com/C8x3o4e8VFA6aZF1afcZMX">WhatsApp-ryhmästä</a>.</p>
<h3>Maanantaisin HOS Big Bandin treenit</h3>
<p>HOS Big Band harjoittelee maanantaisin klo 18.30 - 20.30 Punaisessa Myllyssä (4. krs).</p>
<h3>Tiistaisin teeilta</h3>
<p>Teeillassa tarjoillaan vaihtuvaa ruokaa/naposteltavaa ja tutustutaan osakuntalaisiin matalalla kynnyksellä. Tervetuloa mukaan klo 19 alkaen osakunnan kolmanteen kerrokseen!</p>
<h3>Keskiviikkoisin pelikerhon peli-ilta</h3>
<p>Pelikerho kokoontuu keskiviikkoisin klo 18 alkaen pelaamaan lautapelejä osakunnan 3. kerroksessa Aulangolla.<br>Viikoittaiset peli-illat ovat hyvä mahdollisuus tulla pelaamaan monenlaisia hauskoja lauta- ja korttipelejä matalalla kynnyksellä.</p>
<h3>Torstaisin HOResin pienoispistoolivuorot</h3>
<p>Pienoispistoolivuorot jatkuvat jälleen torstaisin klo 18 alkaen. <a target="_blank" rel="noopener noreferrer" href="https://forms.gle/tGZxCp79Xcs4CVkm6">Ilmoittautumislomake</a><br>Kysymykset pienoispistoolivuoroihin ja ampumarataan liittyen voi osoittaa ratamestarille:&nbsp;<a href="mailto:ratamestari@hamalais-osakunta.fi" target="_blank">ratamestari@hamalais-osakunta.fi</a></p>
<h2>PÄIVYSTYSAJAT</h2>
<p>Maanantai 18.3.&nbsp;<br>17:00 &nbsp;- &nbsp;19:30 sihteeri<br>Tiistai 19.3.<br>14:00 &nbsp;- &nbsp;17:00 taloudenhoitaja<br>14:00 &nbsp;- &nbsp;20:00 toiminnanohjaaja<br>16:45 &nbsp;- &nbsp;17:45 sihteeri<br>Keskiviikko 20.3.<br>11:00 &nbsp;- &nbsp;14:00 taloudenhoitaja<br>11:00 &nbsp;- &nbsp;17:30 sihteeri<br>13:00 &nbsp;- &nbsp;18:00 toiminnanohjaaja<br>Torstai 21.3.<br>11:00 &nbsp;- &nbsp;13:00 sihteeri<br>14:00 &nbsp;- &nbsp;20:00 toiminnanohjaaja<br>Perjantai 22.3.<br>14:00 &nbsp;- &nbsp;17:00 toiminnanohjaaja</p>  
  <!-- autogenerate table of contents --> 
  <script src="tableOfContents.js"></script>
</body>
</html>
