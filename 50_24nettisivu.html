<!DOCTYPE html>
<html>
<head>
  <base target="_top">
</head>
<body style="font-family: sans-serif;">
  <style>
  a.menu-linkki {
  background-color: #8e2831;
  color: #ffffff;
  text-transform: uppercase;
  width: 100%;
  padding: 0.7em;
  margin-top: -0.9em;
  display: block;
  }
  a.menu-paalinkki {
  color: #8e2831;
  text-transform: uppercase;
  width: 100%;
  padding: 0.7em;
  margin-top: -0.9em;
  display: block;
  }
  .menu-tausta {
  background-color: #eecaca;
  color: #ffffff;
  text-transform: uppercase;
  width:100%;
  padding: 12px;
  padding-top: 24px;
  margin-top: 12px;
  }
  </style>
  <!-- Your content goes here -->

  <h2>TIEDOTUSASIAT</h2>
<h3>Vuoden viimeiset jäsenpäivystykset ovat tällä viikolla</h3>
<p>Vuoden viimeiset jäsenpäivystykset ovat tällä viikolla!</p>
<h3>Osakuntabaarin joulunaika</h3>
<p>KESKIVIIKKO 11.12. JOULULOUNAS<br><br>PERJANTAI 13.12. SULJETAAN<br>KLO 14:00<br><br>JOULUTAUKO 14.12.2024-6.1.2025<br><br>TIISTAINA 7.1.2025<br>avaamme jälleen klo 11:00</p>
<h3>Kirjaston tutkijanhuonehaku I/2025 14.12. saakka</h3>
<p>Vuoden 2025 ensimmäinen tutkijanhuonejakso alkaa heti uudenvuoden jälkeen 2.1. ja jatkuu 1.3. saakka. Hakemukset tälle jaksolle tulee jättää viimeistään lauantaina 14.12. lomakkeella kirjaston <a target="_blank" rel="noopener noreferrer" href="https://hys.net/kirjasto/palvelut/tutkijanhuoneet/">kotisivuilla</a>.<br>Kirjaston rauhallisissa tutkijanhuoneissa käyttöön saa ergonomisen työtuolin, sähköpöydän, säilytystilaa sekä valinnan mukaan talon työaseman tai lisälaitteiden kytkentämahdollisuuden omaan tietokoneeseen. Lue ennen lomakkeen täyttämistä hakuohjeet. Jos hakemuksia saapuu enemmän kuin paikkoja on tarjolla, voidaan yksi paikka jakaa kahden hakijan kesken ilta- ja aamuvuoroihin.</p>
<h3>Liity suursitsitoimikuntaan</h3>
<p>Liity suursitsitoimikuntaan!<br>Suursitsien konsepti sai alkunsa Helsingin yliopiston osakunnilta. Alku­peräinen ajatus syntyi osa­kuntien kuraattorien, inspehtorien ja yliopiston hallinnon johdon yhteisillä rehtori­päivällisillä vuonna 2011. Suursitsien ideana on yhdistää kaikki pää­kaupunki­seudun opiskelijat nauttimaan keväästä, elämästä ja akateemisesta kulttuurista yhteisten pöytäjuhlien muodossa. Sitseillä ovat mukana niin osakunnat, eri tiedekunta-, aine- ja harraste­järjestöt, kuin muiden pää­kaupunki­seudun korkea­koulujen yli­oppilas­kunnatkin.</p>
<p>Osakuntien yhteis­valtuus­kunta (OYV) suunnittelee järjestävänsä viidennet Suursitsit toukokuussa 2025 osana Helsingin yliopiston 385. juhlavuotta. Tapahtuman järjestämiseksi kootaan vapaa­ehtoisista koostuva toimikunta, joka järjestää tapahtuman oman visionsa mukaisesti. Toimikuntaa johtaa projekti­päällikkö, jonka OYV valitsee myöhemmin.</p>
<p>Toimikuntaan kaivataan toimeliaita ja kokeneita tekijöitä, joilla on intoa järjestää osakuntien kaikkien aikojen suurin yhteistapahtuma, mutta mitään varsinaista hakuprosessia ei ole – kaikki innokkaat ovat tervetulleita mukaan!</p>
<p>Toimikunnan tehtäviin kuuluu tapahtuma­kokonaisuuden eri osa-alueita, joita ovat alustavasti ainakin ohjelma, viestintä, yritysyhteistyö ja lupa- ja turvallisuusasiat. Toimikuntatyö on pääasiassa suunnittelua, valmistelua ja yhteydenpitoa osallistuviin järjestöihin – kalusteet ja tapahtuma­tekniikka hankitaan alihankintana yritykseltä ja järjestöt huolehtivat itse tarjoiluistaan, joten pöytienkantelua tai ruoanlaittoa ei näiden sitsien järjestämiseen kuulu.</p>
<p><a target="_blank" rel="noopener noreferrer" href="https://forms.gle/VidSAdMshRSJ2FTk9">Tällä lomakkeella</a> voit ilmaista kiinnostuksesi projekti­päällikön tehtävään sekä toimikuntaan liittymisestä! Kysely on alustava eikä sido mihinkään. Kiinnostuksensa ilmoittaneet saavat kutsun toimikunnan kokoukseen myöhempänä ajankohtana.</p>
<p>Tapahtumaa tukee taloudellisesti Helsingin yliopisto.</p>
<p>Lisätietoja: Lassi Koistinen (puheenjohtaja / Osakuntien Yhteisvaltuuskunta)<br><a href="mailto:puheenjohtaja@osakunta.fi">puheenjohtaja@osakunta.fi</a> <a target="_blank" rel="noopener noreferrer" href="https://t.me/klassisti">@klassisti1</a></p>
<h2>TAPAHTUMAT</h2>
<h3>Joulupaja 9.12. klo 18 ✨❤️</h3>
<p>Tervetuloa Ompeluseuran ja Taidekerhon Joulupajaan maanantaina 9.12. klo 18 askartelemaan joulukortteja ja -koristeita sekä nauttimaan hyvästä seurasta ja joulufiilistelystä. ✨ Tapahtuma on avoin kaikille osakuntalaisille normaalein avec-säännöin.</p>
<p>Taidekerho ja Ompeluseura tarjoavat askartelutarvikkeet sekä pientä jouluista syötävää. Olethan erikoisruokavalioista etukäteen yhteydessä Ompeluseuran puheenjohtaja Aino Vehkavaaraan (Telegram: @ainovehkavaara)<br>Mitä? Jouluinen askarteluilta<br>Missä? Osakuntabaari<br>Milloin? Maanantaina 9.12. klo 18<br>Miksi? ✨ Koska joulu on ihmisen parasta aikaa ✨</p>
<h3>Kulttuurieksku: Saiturin joulu -baletti 11.12.</h3>
<p>Virittäydy joulutunnelmaan Saiturin joulu -exculla! Kulttuurivastaavat ovat saaneet käsiinsä kymmenen huippupaikkaa tähän klassikkoon, ja hintakin on laitettu mukavan alas. Tule siis pistämään lukukausi pakettiin korkeakulttuurin parissa! LiputSisäliikuntaleikkejä la 14.12 tulevat myyntiin 25.11.<br>Mitä? Saiturin joulu -baletti<br>Missä? Oopperatalolla&nbsp;<br>Milloin? 11.12.2024 klo 18.30 (näytös alkaa 19.00)<br>Liput? 25€, <a target="_blank" rel="noopener noreferrer" href="https://kide.app/events/74d5ae2d-71b2-42a8-925d-3ccc31a466d7">Kide.app</a><br>Miksi? Koska et kuitenkaan käy muuten</p>
<h3>Viiniseuran glögitasting 11.12.</h3>
<p>Hämäläis-Osakunnan viiniseura järjestää perinteisen glögitastingin osakunnalla keskiviikkona 11.12.2024 klo 17:00 alkaen. Tastingissa maistellaan glögejä pienten naposteltavien kanssa. Tässä tapahtumassa pääset maistamaan Alkon kausiglögejä sekä mm. ikisuosikin Hehkuviinin. Osallistumismaksu on kuusi euroa ja ilmoittautumiset sitovia. <a target="_blank" rel="noopener noreferrer" href="https://kide.app/events/088e0600-f874-4973-8d2d-95331a650ca7">Tästä ilmoittautumaan.</a> Tapahtuma järjestetään Hikiällä, Hämäläis-Osakunnan ylimmässä kerroksessa.&nbsp;</p>
<h3>HO x Korp! Sakala Ystävyyssopimus 95 vuotta 14.12.</h3>
<p>Hämäläis-Osakunta ja korp! Sakala juhlistavat 95-vuotista ystävyyssopimustaan 14.12. yhteisessä olutpöydässä Tallinnassa. Hämis järjestää 14.–15.12. yhteismatkan Tallinnaan, ja mukaan mahtuu 40 osallistujaa. Yhteismatkaan kuuluu laivat ja majoitus Original Sokos Hotel Virussa.</p>
<p>📅 Matka-aikataulu<br>– Lähtö Helsingistä 14.12. klo 10.30 (MegaStar), saapuminen Tallinnaan klo 12.30<br>– Lähtö Tallinnasta 15.12. klo 16.30 (MegaStar), saapuminen Helsinkiin klo 18.30</p>
<p>💰 Hinta: enintään 50 euroa (sisältää laivamatkat, majoituksen ja aamiaisen)</p>
<p>🍽 Ohjelma:<br>– Ravintolaillallinen la klo 17 alkaen (omakustanteinen)<br>– Olutpöytä la klo 21.15 (pukukoodi tumma puku)<br>– Brunssi tai lounas Sakalan kanssa sunnuntaina (yksityiskohdat tarkentuvat)</p>
<p>Ilmoittautuminen <a target="_blank" rel="noopener noreferrer" href="https://hamis.nettilomake.fi/form/18520">nettilomakkeella</a> on auki ja päättyy perjantaina 22.11. klo 9. Ilmoittautuminen on lomakkeen sulkeutumisen jälkeen sitova.</p>
<h3>HOResin pikkujoulut 14.12.</h3>
<p>Kuluva vuosi on pikkuhiljaa väistymässä seuraavan paikalta, jolloin kaudelle tunnusomaisten kokoontumisten määrä vain tihenee. Tänä vuonna Hämäläis-Osakunnan Reserviläiset (HORes) ovat edellä mainitun laisessa kokoontumisessaan - pikkujouluissaan ylläpitämässä osakuntalaisten henkistä ja sivistyksellistä kuntoa kulttuurin - opastetun museokierroksen merkeissä Kruunuhaassa sijaitsevassa Väestönsuojelumuseossa (Siltavuorenranta 14) lauantaina 14.12. Museossa on näytteillä muun muassa Helsingin 1944 Suurpommitusten historiaa. Kierrokselle osallistuvat tapaavat museon edessä 13.50 ja kierros alkaa klo 14.00.</p>
<p>Pikkujoulujen kaava jatkuu museovierailun jälkeen illanvieton merkeissä osakunnan saunatiloissa Hikiällä, jolloin ohjelmassa on jouluisia ja vähemmän jouluisia herkkuja, hyvää seuraa ja saunomistakin. Kerho tarjoaa osallistujille museovierailun ja illanvieton tarjoilut.</p>
<p>HOResin tapahtumat ovat avoimia kaikille hämisläisille, sinun ei tarvitse olla reserviläinen, mutta ei se haittaakaan. Tarjoilujen mitoittamiseksi ja museolle kierrokselle osallistuvien määrän ilmoittamiseksi pidetään suotavana <a target="_blank" rel="noopener noreferrer" href="https://hamis.nettilomake.fi/form/18575">ilmoittautua viimeistään 12.12.aikana</a>. Kysymyksien herätessä ota yhteyttä: <a href="mailto:hores@hamalais-osakunta.fi">hores@hamalais-osakunta.fi</a>. Tervetuloa mukaan!</p>
<p>MITÄ: HOResin pikkujoulut<br>MISSÄ: Väestönsuojelumuseo, Siltavuorenranta 14 ja Hikiä, 5 krs. Hämäläis-Osakunta, Urho Kekkosen katu 4-6 D<br>MILLOIN: lauantai 14.12., paikalla 13.50 Väestönsuojelumuseolla ja illanvietto noin viiden aikoihin<br>MITÄ MAKSAA: ei mitään, HORes tarjoaa</p>
<h3>Sisäliikuntaleikkejä la 14.12.</h3>
<p>Tervetuloa mukaan Ohjelmavaliokunnan kanssa pitämään hauskaa sisäliikunnan merkeissä Unisport Kumpulaan lauantaina 14.12. klo 14–16!🤩<br>Meille on varattu iso kenttälohko ja luvassa on erilaisia sisäliikuntapelejä ja aktiviteetteja, viime vuonna ohjelmassa oli esimerkiksi erilaisia hippoja, kahden tulen välissä, kaikki polttaa kaikkia ja polttopalloa ja tänä vuonna tietysti vähän vielä kivampaa! Toiveita voi esittää ilmolomakkeella tai suoraan Telegramissa @KorhonenEssi 🤝</p>
<p>Ilmoittautuminen alkaa nyt ja tapahtuu tällä <a target="_blank" rel="noopener noreferrer" href="https://forms.gle/mtLvYYW3nSNguoho7">lomakkeella</a>. Paikkoja on rajoitettu määrä ja ne täytetään ilmojärjestyksessä. Lomakkeelta löytyy myös tarkempaa infoa!</p>
<p>Excu on maksuton eikä exculla tarvitse taitoa eikä kuntoa, ainoastaan sisäliikkavaatteet, reipasta mieltä sekä opiskelijakortin joka todistaa että olet HY:n, Aallon, Taideyliopiston tai Hankenin opiskelija. Tule siis ja ota vaikka avecejakin mukaan – Kumpulassa nähdään!🙌<br>t. liikuntavastaavat Artturi ja Ella sekä sisäliikunta-asiantuntija Essi🏀</p>
<h3>HOTin ja POTin kauden päätösbileet Karjalatalolla su 15.12.</h3>
<p>Syksyn päättärit tulevat taas! 🥳 Nämä bileet kannattaa laittaa jo kalenteriin sillä luvassa on takuulla hyvää musiikkia ja huikea tunnelma Taikakuun tahdittamana! 🎵<br>MISSÄ? Karjalatalolla Käpylässä.<br>MILLOIN? 15.12.2024. Ovet aukeavat ja levymusiikki soi klo 17. Paikalla kannattaa olla klo 18, jolloin Taikakuu ottaa lavan haltuun. Tanssit jatkuvat noin klo 22:30 asti.<br>LIPUT? Myydään <a target="_blank" rel="noopener noreferrer" href="https://kide.app/events/61e61063-45c4-4232-9462-e79c2ada26dc">Kide-apin</a> kautta ja ne tulevat myyntiin 15.11. klo 12.<br>LIPPUJEN HINNAT?<br>Osakuntien HO, EPO, PPO ja VN jäsenet 16 €<br>Muut opiskelijat 17 €<br>Ex-HOT/POT sekä avecit 19 €<br>Voit myös ansaita lippusi ilmoittautumalla nakkilistalle.<br>Lämpimästi tervetuloa! ❤️</p>
<h3>Leffailta: Joulupukki ja noitarumpu su 15.12. klo 19</h3>
<p>Tervetuloa jouluteemaiseen leffailtaan! Tällä kertaa luvassa on nostalgiamatka Korvatunturille Joulupukki ja noitarumpu -elokuvan maailmaan. Elokuvan ohessa on tarjolla mm. pipareita ja torttuja sekä tietysti kuumaa glögiä. Nappaa mukavan lämpimät vaatteet mukaan ja kääriydy kodikkaasti Hämiksen sohvalle nauttimaan lapsuusmuistoja herättävästä elokuvasta.</p>
<h3>Maanantailenkin pikkujoululenkki 16.12.</h3>
<p>16.12. on vuoden viimeinen maanantailenkki. Teemana pikkujoulut eli lenkin pukukoodina tonttulakki ja eväinä glögiä, piparia, ynnä muuta. Tervetuloa lenkille! Kokoontuminen osakunnan viidennessä kerroksessa Hikiällä kello 19 ja lähtö n. kello 19.10.</p>
<h3>Boheemiseuran sadonkorjuu-supper 18.12.</h3>
<p>Boheemiseura kokoontuu keskiviikkona 18.12. venyttämään pennejään kauppakeskus Kampin elintarvikemyymälöihin. Tarkoituksena olisi mennä keräämään einesmyymälöistä hyödykkeitä, joista seuran kesken tehdään yhteinen sadonkorjuuillallinen. Seuran jäsenet ja tapahtumaan ilmoittautuneet aloittavat sadonkorjuuillallisen valmistelut keittiön puolella klo 17.00 alkaen. Illallispöytä katetaan klo 19.30, jonka jälkeen olisi tarkoitus illallistaa yhdessä. Illan aikana luvassa on boheemia tunnelmaa, boheemia musiikkia, maittavaa ja boheemia ruokaa sekä luumuna kakun päällä: boheemit tanssiaiset. Tapahtumaan ilmoittautuminen on sitova sekä valmisteluihin että illallisviettoihin. Tapahtumaan otetaan 10 ensimmäistä ilmoittautunutta.</p>
<p>Ilmoittaudu mukaan oheisen <a target="_blank" rel="noopener noreferrer" href="https://forms.gle/cXj8n9xxAFde6Mpo7">lomakkeen kautta</a>.&nbsp;</p>
<h3>Juristikerhon pikkujoulut 21.12.</h3>
<p>Save the Date! Lisäinfoa luvassa piakkoin :)</p>
<h2>TULEVAT KOKOUKSET</h2>
<h3>Osakunnan joulukuun ylimääräinen kokous 10.12.</h3>
<p>Tervetuloa Hämäläis-Osakunnan joulukuun ylimääräiseen kokoukseen 10.12. klo 18 alkaen kolmannen kerroksen Ratinaan. Ohessa kokouksen esityslista.&nbsp;<br>ESITYSLISTA HÄMÄLÄIS-OSAKUNNAN JOULUKUUN 2024 YLIMÄÄRÄISEEN KOKOUKSEEN<br>Aika:&nbsp;&nbsp;&nbsp;&nbsp;10.12.2024 klo 18.00<br>Paikka:&nbsp;&nbsp;&nbsp;&nbsp;Hämäläis-Osakunnan 3.krs, Ratin</p>
<ol>
    <li>Kokouksen avaaminen</li>
    <li>Kokouksen päätösvaltaisuus</li>
    <li>Työjärjestys</li>
    <li>Kokousvirkailijoiden valinta</li>
    <li>Ilmoitusasiat</li>
    <li>Osakunnan vuoden 2025 talousarvion hyväksyminen</li>
    <li>Ulkojäsenohjesäännön muutosehdotus</li>
    <li>Nauha- ja merkkiohjesäännön muutosehdotus</li>
    <li>Vaalipäälliköiden valinta HYY:n tulevan syksyn edustajistovaaleihin</li>
    <li>Tilaohjesäännön muutosehdotus, toinen käsittely, poislukien liite 2.</li>
    <li>Avoimet virat vuodelle 2024<ol>
            <li>Hälläpyörän toimittaja</li>
            <li>Somevastaava</li>
        </ol>
    </li>
    <li>Avoimet virat vuodelle 2025<ol>
            <li>Juhlajärjestäjä (3)</li>
            <li>Talkoovastaava</li>
            <li>Viestintävaliokunnan puheenjohtaja</li>
        </ol>
    </li>
    <li>Muut esille tulevat asiat</li>
    <li>Seuraava kokous</li>
    <li>Kokouksen päättäminen</li>
</ol>
<p>Kokouksessa on nyt mahdollisuus hakea vuoden 2025 virkailijaksi, loppuvuoden 2024 virkailijaksi sekä HYY:n tulevan syksyn edustajistovaalien vaalipäälliköksi. Vaalipäälliköiden tehtävänä on viestiä omalle osakunnalle edustajistovaalien kulusta, vaaliohjelmasta ja organisoida ehdokkaidenhankintaa omassa osakunnassaan.<br>Jos et pääse kokoukseen, voit lähettää vapaamuotoisen hakemuksen osoitteeseen <a href="mailto:sihteeri@hamalais-osakunta.fi">sihteeri@hamalais-osakunta.fi</a>&nbsp;<br>Kokouksessa käsitellään tilaohjesäännön muutosehdotus toisen kerran, poislukien ehdotettu lisättävä liite. Lisäksi kokouksessa käsitellään ensimmäisen kerran ulkojäsenohjesäännön ja nauha- ja merkkiohjesäännön muutosehdotus. Löydät kokousmateriaalit 7.12. tiedostuslistalle lähetetyistä liitteistä.&nbsp;</p>
<p>&nbsp;</p>
<h3>Kokkikerhon syyskokous 11.12.2024</h3>
<p>Tervetuloa Hämäläis-Osakunnan kokkikerhon syyskokoukseen</p>
<p>Kokkikerhon syyskokous pidetään Aulangolla osakunnan kolmannessa kerroksessa keskiviikkona 11.12.2024 klo 17:45. Kokoukseen järjestetään etäosallistumismahdolisuus Zoom-ohjelmalla. Zoom-linkki jaetaan sähköpostitse sitä osoitteesta kaarlo.sukuvaara@helsinki.fi klo 17:40 mennessä pyytäville sekä osakunnan Telegram-keskustelukanavalle.</p>
<p>Esityslista:<br>1. Kokouksen avaaminen<br>2. Kokouksen päätösvaltaisuus<br>3. Työjärjestys<br>4. Kokousvirkailijoiden valinta<br>5. Kerhon vuoden 2025 virkailijoiden valinta<br>6. Vuoden 2025 toimintamäärärahahakemus<br>7. Mahdolliset erillistä budjetointia vaativat hankinnat<br>8. Muut esille tulevat asiat<br>9. Kokouksen päättäminen<br>Terveisin Kaarlo Sukuvaara kerhon puheenjohtaja Marja Rapon valtuuttamana.</p>
<h2>VIIKOITTAIN TOISTUVAT</h2>
<h3>Maanantaisin maanantailenkki</h3>
<p><u>16.12. on vuoden viimeinen maanantailenkki.</u> Silloin on teemana pikkujoulut eli lenkin pukukoodina tonttulakki ja eväinä glögiä, piparia, ynnä muuta. Tervetuloa lenkille!<br>Kokoontuminen osakunnan viidennessä kerroksessa Hikiällä kello 19 ja lähtö n. kello 19.10. Lenkki kulkee merinäköalallista vakioreittiä Seurasaaren sillalle ja takaisin. Matkaa kertyy noin 10 kilometriä mutta juosta tai hölkkäillä tai kävellä tai pyöräillä voi myös vain osan matkasta. Ketään ei jätetä jälkeen! Lenkin jälkeen Hikiällä on tarjolla lämmin sauna ja parittomina viikkoina myös evästä.</p>
<p>Maanantailenkki järjestetään yhteistyössä Satakuntalaisen Osakunnan kanssa. Lenkin vetäjänä ja yhteyshenkilönä toimii Mikko Mäkipää, puh. 0505822386. Lisätietoja saa myös Hämiksen liikuntavastaavilta!<br>Ps. tänä syksynä ahkeria maanantailenkkeilijöitä palkitaan haalarimerkillä!</p>
<h3>Maanantaisin HOS Big Bandin treenit</h3>
<p>HOS Big Band harjoittelee maanantaisin klo 18.30 – 20.30 Punaisessa Myllyssä (4. krs).</p>
<h3>Tiistaisin teeilta</h3>
<p><u>Ti 10.12. on vuoden viimeinen teeilta!</u> Teeillassa tarjoillaan vaihtuvaa ruokaa/naposteltavaa ja tutustutaan osakuntalaisiin matalalla kynnyksellä. Tervetuloa mukaan klo 19 alkaen osakunnan kolmanteen kerrokseen!</p>
<h3>Keskiviikkoisin pelikerhon peli-ilta</h3>
<p>Pelikerho kokoontuu keskiviikkoisin klo 18 alkaen pelaamaan lautapelejä osakunnan 3. kerroksessa Aulangolla.<br>Viikoittaiset peli-illat ovat hyvä mahdollisuus tulla pelaamaan monenlaisia hauskoja lauta- ja korttipelejä matalalla kynnyksellä.</p>
<h3>Torstaisin HOResin pienoispistoolivuorot <strong>joulutauolla</strong></h3>
<p><u>Torstaiset HOResin pienoispistoolivuorot ovat siirtyneet joululomille.</u><br>Pienoispistoolivuorot ovat siirtyneet talviunille ihailtavan aktiivisen ampumaradan käytön vuoksi.<br>Kysymykset pienoispistoolivuoroihin ja ampumarataan liittyen voi osoittaa ratamestarille: ratamestari@hamalais-osakunta.fi<br>&nbsp;</p>
<h2>PÄIVYSTYSAJAT</h2>
<p>Maanantai 9.12.<br>14:00 &nbsp;- &nbsp;20:00 toiminnanohjaaja<br>10:00 &nbsp;- &nbsp;15:30 sihteeri<br>Tiistai 10.12.<br>14:00 &nbsp;- &nbsp;18:00 toiminnanohjaaja<br>11:00 &nbsp;- &nbsp;16:30 sihteeri<br>13:00 &nbsp;- &nbsp;17:00 arkistonhoitaja (4. krs)<br>Keskiviikko &nbsp;11.12.<br>14:00 &nbsp;- &nbsp;18:00 toiminnanohjaaja<br>10:00 &nbsp;- &nbsp;16:00 taloudenhoitaja<br>Torstai &nbsp;12.12.<br>14:00 &nbsp;- &nbsp;15:00 toiminnanohjaaja<br>Perjantai 13.12.<br>11:00 &nbsp;- &nbsp;12:00 sihteeri</p>

  
  
  <!-- autogenerate table of contents --> 
  <script src="tableOfContents.js"></script>
</body>
</html>
