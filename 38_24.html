<!DOCTYPE html>
<html>
<head>
  <base target="_top">
</head>
<body style="font-family: sans-serif;">

<h1>Viikkotiedote viikolle 38/24</h1>
<h2>TIEDOTUSASIAT</h2>
<p>- Talviylioppilaslakkien sovitus ja tilaus 27.9. asti<br>- Hämäläisten ylioppilassäätiön opintostipendihaku 11.9.-16.10.</p>
<h2>TAPAHTUMAT</h2>
<p>- HOL -koelaulut 10.9. ja 17.9. klo 16-18<br>- Taidekerhon suunnittelu -ja vapaan taiteilun ilta 16.9. klo 18.30<br>- Pelikerhon pelipäivä su 22.9. perustamiskokouksen 20. vuosipäivänä<br>- Oopperan kummitus -kulttuurieksku 26.9. klo 18.30<br>- 💗 Fuksiaiset 🦄 28.9.<br>- 🦩 Kaudenavajaiset⚡ Neonbileet &nbsp;28.9.<br>- Pelikerhon 20-vuotisjuhlat la 12.10.<br>- Hämäläis-Osakunnan 371. vuosijuhla 16.11.</p>
<h2>TULEVAT KOKOUKSET</h2>
<p>- Pop-Klubbenin sääntömääräinen kevätkokous 24.9.<br>- Ompeluseuran kokous 27.9.<br>- Osakuntien yhteisvaltuuskunnan ylimääräinen yhdistyksen kokous 1.10.</p>
<h2>VIIKOITTAIN TOISTUVAT</h2>
<p>- Maanantaisin maanantailenkki<br>- Tiistaisin teeilta<br>- Keskiviikkoisin pelikerhon peli-ilta</p>
<h2>PÄIVYSTYSAJAT</h2>
<p>___________________________</p>
<h2>TIEDOTUSASIAT</h2>
<h3>Talviylioppilaslakkien sovitus ja tilaus 27.9. asti</h3>
<p><i>Oletko huolissasi, että pääsi jäätyy talvella? Tai stressaako sinua, että kukaan ei huomaa sinun opiskelevan ylioppilaslakkikauden ulkopuolella? Älä huoli, sillä tänäkin vuonna voit tilata talviylioppilaslakin E.R. Wahlmanilta!</i><br>Sovituksen yhteydessä maksetaan 50 € ennakkomaksu, ja loput (49 €) maksetaan, kun valmis lakki noudetaan. Hintaan sisältyy osakuntavuori.<br>Kun talviylioppilaslakit ovat valmiita, asiakkaille ilmoitetaan siitä sähköpostitse. Voit käydä Wahlmanin liikkeessä Sofiankatu 5:ssä löytääksesi oikean koon lakillesi 27. syyskuuta asti.&nbsp;<br>E.R Wahlmanin aukioloajat ovat seuraavat: tiistai – perjantai: 10-17 lauantai: 10-14</p>
<h3>Hämäläisten ylioppilassäätiön opintostipendihaku 11.9.-16.10.</h3>
<p>Stipendejä voivat hakea Hämäläis-Osakunnan varsinaiset jäsenet, jotka ovat hakiessaan osakunnan jäseninä vähintään kolmatta lukukauttaan.<br>Stipendejä jaetaan enintään 51 kpl ja yhden stipendin suuruus on 950 euroa.<br>Hakuohjeet ja sähköinen hakujärjestelmä löytyvät säätiön kotisivuilta <a target="_blank" rel="noopener noreferrer" href="https://www.hys.net">www.hys.net</a><br>Hakuaika alkaa 11.9.2024 ja akuaika päättyy 16.10.2024 klo 24.00.</p>
<h2>TAPAHTUMAT</h2>
<h3>HOL -koelaulut 10.9. ja 17.9. klo 16-18</h3>
<p>(IN ENGLISH BELOW)</p>
<p>Moi sinä laulamisesta kiinnostunut! 🎶</p>
<p>Tuntuuko laulaminen omalta jutulta ja haluaisit tehdä sitä hyvässä porukassa? Oletko aina halunnut kokeilla kuoroharrastusta vai oletko jo vanha konkari?<br>Hämäläis-Osakunnan Laulajat eli HOL hakee nyt uusia laulajia! 🤩</p>
<p>👉<strong>Koelaulut järjestetään tiistaina 10.9. ja 17.9. klo 16-18</strong> Hämäläis-Osakunnalla Kampissa (Urho Kekkosen katu 4-6 D, 4. krs). Pidämme myös <strong>avoimet harjoitukset tiistaina 10.9.</strong>, jonne kaikki ovat tervetulleita seuraamaan ja laulamaan mukana!</p>
<p>👉 Koelauluihin voit ilmoittautua <a target="_blank" rel="noopener noreferrer" href="https://docs.google.com/spreadsheets/d/1BC8n5-AVSFTDD7CMjopKuzirXH532brfedxiqyYFyOo">tästä linkistä</a></p>
<p>👉 Koelaulujen <a target="_blank" rel="noopener noreferrer" href="https://fb.me/e/7217fXUfy">Facebook-tapahtuma</a></p>
<p>Suomen vanhimpana akateemisena sekakuorona HOL juhli tänä vuonna 95-vuotista taivaltaan! 🎉 HOLlissa yhdistyvät kunnianhimoinen musiikinteko ja monimuotoinen hauskanpito. Työstämme tavoitteellisesti, mutta rennossa hengessä 2-3 ohjelmistoa vuodessa ja harjoittelemme tiistaisin Kampissa klo 18-21.</p>
<p>Koelauluissa hakija esittää itse valitsemansa laulun, suorittaa pienen nuotinlukutehtävän ja muutaman melodiaharjoituksen sekä laulaa Finlandia-hymnin osana kvartettia. Voit ilmoittautua koelauluihin laittamalla nimikirjaimesi yllä jaettuun taulukkoon valitsemaasi ajankohtaan. Ota lisäksi yhteyttä sähköpostitse osoitteeseen hol.rekrytointi@gmail.com, jotta voimme lähettää sinulle Finlandia-hymnin nuotin. Kuoromme on kansainvälinen, ja myös vaihto-opiskelijat ovat tervetulleita. Harjoitukset pidetään englanniksi.</p>
<p>Tervetuloa mukaan avoimiin harjoituksiin sekä koelauluihin! ❤️</p>
<p>Instagram: @holchoir<br>Facebook: HOLChoir</p>
<p>(IN ENGLISH)</p>
<p>Hi you who are interested in singing! 🎶</p>
<p>Do you feel like singing in good company? Have you always wanted to try singing in a choir, or are you a seasoned singer already? HOL (Hämäläis-Osakunnan Laulajat) is now looking for new singers! 🤩</p>
<p>👉 Auditions for new singers are held on Tuesdays 10.9. and 17.9. We also have open rehearsals on the 10th of September that anyone can join. Auditions and rehearsals take place in Hämäläis-Osakunta (Urho Kekkosen katu 4-6 D, 4th floor).</p>
<p>👉Book your own audition <a target="_blank" rel="noopener noreferrer" href="https://docs.google.com/spreadsheets/d/1BC8n5-AVSFTDD7CMjopKuzirXH532brfedxiqyYFyOo">here</a></p>
<p>👉<a target="_blank" rel="noopener noreferrer" href="https://fb.me/e/7217fXUfy">Facebook-event</a></p>
<p>HOL, which is the oldest academic mixed choir in Finland, prepares 2-3 programs per year in a goal-oriented but relaxed manner. We practice on Tuesdays at 18-21 in Kamppi. This spring, HOL celebrated its 95th anniversary through a special concert and an anniversary party. 🎉<br>In the auditions, you will be singing a song of your own choice, perform a small sight singing task and a few melody replication tasks, and sing Finlandia hymn in a quartet. You can sign up for the auditions by typing your initials on the google sheets page above. Please also contact hol.rekrytointi@gmail.com, so that we can send you the sheet music for Finlandia hymn. The practices will be held in English.</p>
<p>We are looking forward to seeing you in the open rehearsals and auditions! ❤️</p>
<h3>Taidekerhon suunnittelu -ja vapaan taiteilun ilta 16.9. klo 18.30</h3>
<p>Taidekerhon suunnittelu -ja vapaan taiteilun ilta järjestetään maanantaina 16.9. klo 18.30–21.30 Sillanpäässä, 5. kerroksessa. Luvassa on pientä purtavaa, syksyn taidekerhon ohjelman suunnittelua sekä rentoa ja vapaamuotoista taiteilua taidekerhon välineillä.</p>
<p>Lisäkysymyksiä tapahtumaan tai taidekerhoon liittyen voi lähettää matalalla kynnyksellä taidekerhon puheenjohtajalle @teresakuhta Telegrammissa tai sähköpostitse osoitteeseen <a href="mailto:taidekerho@hamalais-osakunta.fi">taidekerho@hamalais-osakunta.fi</a></p>
<h3>Pelikerhon pelipäivä su 22.9. perustamiskokouksen 20. vuosipäivänä</h3>
<p>Pelikerho järjestää syyskuun pelipäivänsä sunnuntaina 22.9.2024 klo 13 kerhon perustamisen vuosipäivänä. Kerho perustettiin osakunnan kokouksessa 22.9.2004.<br>Kuukausittaisissa pelipäivissä pelataan usein pidempiä lautapelejä, joita ei viikoittaisissa peli-illoissa tavallisesti pelata. Pelit valitaan osallistujien toiveiden mukaan, ja pelivaihtoehdoista käydään etukäteen keskustelua kerhon WhatsApp-ryhmässä.</p>
<h3>Oopperan kummitus -kulttuurieksku 26.9. klo 18.30</h3>
<p>Huippusuosittu oopperan kummitus -musikaali saapuu taas Helsinkiin, ja tällä kertaa Hämiksen jäsenillä on mahdollisuus nähdä show parhaiden osakuntakavereiden kanssa! Laittaudu dramaattisimpiin juhlavaatteisiisi tai saavu paikalle rennosti kuin vanha tekijä, tämä teatteri-ilta ei taatusti jätä ketään kylmäksi!<br><br>Tapaamme Oopperatalon aulassa klo 18.30, jossa kulttuurivastaava jakaa liput.</p>
<p>Esitys kestää 2 tuntia 35 minuuttia sisältäen väliajan. Hämiksen paikat ovat salin 3. parven vasemmalla puolella. Nappaa omasi pian, sillä lippuja on rajoitettu määrä! Liput tulevat myyntiin 4.9. klo 10.00.</p>
<p>Kysyttävää? Kulttuurivastaavat Armin ja Irene vastailevat mielellään (tg @Arminkellomaki ja @irenevuollet).</p>
<p>Mitä? Oopperan kummitus -musikaali<br>Missä? Oopperatalo, Helsinginkatu 58, 00250 Helsinki<br>Milloin? 26.9. klo 18.30<br>Miksi? Koska muuten ei olisi varaa mennä<br>Dc? Teatterin penkissä istumisen mahdollistavat vaatteet<br>Liput? <a target="_blank" rel="noopener noreferrer" href="https://kide.app/events/06d98d00-8430-47e1-9cfc-d49bfec6e693/details">kide.app</a> 4.9. klo 10.00 (20€)</p>
<h3>💗 Fuksiaiset 🦄 28.9.</h3>
<p>Värien loistossa sinä ja fuksiryhmäsi seikkailette tuutorien johdattamana Osakunnan valiokuntien sekä kerhojen rasteilla ja meno ei takuulla jää synkäksi! Rastien kiertelyn jälkeen paras joukkue, sekä värikkäin seikkailija palkitaan ja voitonjuhlissa on tarjolla myös pientä purtavaa! 🎊<br>Hämiksen jäseniksi voivat liittyä kaikki Helsingin yliopistossa opiskelevat kotipaikkakunnasta riippumatta. Muiden Helsingin seudun yliopistojen läsnäolevat opiskelijat voivat hakea ulkojäseniksi. <a target="_blank" rel="noopener noreferrer" href="https://hamalais-osakunta.fi/uudelle-jasenelle">Uudelle jäsenelle</a></p>
<p>MITÄ? Hämäläis-Osakunnan fuksiaiset<br>MISSÄ? Hämäläis-Osakunta, Urho Kekkosen katu 4-6 D, käynti sisäpihan kautta<br>MILLOIN? 28.9. klo 17.30 eteenpäin, paikalla on oltava kuitenkin klo 17.50<br>MIKSI? Koska uudet fuksit ovat tärkeitä ❤️🤍<br>DC? NEON<br>LIPUT? <a target="_blank" rel="noopener noreferrer" href="https://kide.app/events/4140ca65-7a10-495c-993e-50c38e6000e9">Kide.app</a> ke 11.9. klo 13:00 / Hämiksen fuksi 4€ / Muu korkeakouluopiskelija 6€</p>
<h3>🦩 Kaudenavajaiset⚡ Neonbileet 28.9.</h3>
<p>FUKSIAISET x KAUDENAVAJAISET</p>
<p>Pue päällesi kirkkain asusi ja suuntaa Hämikselle — syksyn värikkäimmät fuksiaiset ja kaudenavajaiset rävähtävät käyntiin lauantaina 28.9.!<br>Osakuntafuksit pääsevät ensin kiertelemään osakunnan valiokuntien ja kerhojen rasteilla tuutoreiden johdattamana, jonka jälkeen cives ovat tervetulleita nauttimaan syksyn kaudenavajaisten kimalluksesta ✨🤩</p>
<p><i>Oletko turvautunut kuuman auringon alla viileään valkoiseen vai kenties imenyt mustissa valonsäteet itseesi? Nyt on aika vaihtaa väriä päälle ja suunnata kauden kirkkaimpiin bileisiin, Hämiksen kaudenavajaisiin!</i></p>
<p>Syyskausi juhlitaan käyntiin 28.9. ja näistä bileistä ei takuulla tule synkeät! Fuksiaisia juhlitaan alkuillasta ja yön pimeyden saapuessa pääsevät civikset tuomaan lisää loistetta bileisiin. Kaudenavajaiset toimivat perinteitä kunnioitaen fuksiaisten vauhdikkaina jatkoina, joten sama teema jatkuu alkuillasta yön tunneille saakka. Kaiva siis kaapistasi räiskyvin asuyhdistelmäsi ja suuntaa Osakunnalle!</p>
<p>Värien säihkynnän ja basson jumputuksen lisäksi näissä bileissä on tarjolla myös karaokea, sekä saunomista!<br>Civikset toivotetaan tervetulleiksi klo 22 eteenpäin - olethan ajoissa paikalla, sillä sisään ei pääse enää klo 01:00 jälkeen!</p>
<p>Muista ottaa mukaan opiskelijakortti, Hämiksen jäsenkortti tai osakuntanauha.</p>
<p>MITÄ? Hämäläis-Osakunnan Kaudenavajaiset<br>MISSÄ? Hämäläis-Osakunta, Urho Kekkosen katu 4-6 D, käynti sisäpihan kautta<br>MILLOIN? Lauantaina 28.9., ovi auki 22-01<br>MIKSI? Koska pimenevä syksy kaipaa lisää kimallusta<br>DC? NEON<br>LIPUT? <a target="_blank" rel="noopener noreferrer" href="https://kide.app/events/fec69079-e84f-4655-b5bd-dd5648fefc9f">Kide.app</a> Hämiksen jäsen 3€ / Osakuntalaiset 4€ / Muut korkeakouluopiskelijat 6€</p>
<h3>Pelikerhon 20-vuotisjuhlat la 12.10.</h3>
<p>Juhlavuoden kunniaksi kerho järjestää 20-vuotisjuhlat lauantaina 12.10.2024 klo 15 alkaen Hämäläis-Osakunnan 3. kerroksessa Aulangolla. Pelikerho aloitti toimintansa 12.10.2004 pitämällä ensimmäisen peli-iltansa ja perustamiskokouksensa.</p>
<p>Ohjelma:<br>klo 15 alkaen vapaata tutustumista, kasuaaleja pelejä ja Carcassonne, pelikerhon historian muistelua. Naposteltavaa.<br>n. klo 18 juhlallisuudet, perustajan puhe, ruokailu.<br>klo 19 peliturnauksia, ainakin pingis-.<br>klo 20 sauna lämpenee, lautapelejä myöhäisiltaan.</p>
<p>Pyydän osallistujia ilmoittautumaan etukäteen <a target="_blank" rel="noopener noreferrer" href="https://docs.google.com/forms/d/e/1FAIpQLSdCBdaWOiLemLtlMJ0NX1hBlTDkPgKA2GBzmVAJGt7Xbv46YQ/viewform?usp=sf_link">oheisella lomakkeella</a> osallistujamäärän arvioimiseksi ja tarjoilujen mitoittamiseksi.<br>Lisätietoja tapahtumista ja kerhon toiminnasta antaa pelikerhon puheenjohtaja Jenni Korpelainen.</p>
<h3>Hämäläis-Osakunnan 371. vuosijuhla 16.11.</h3>
<p>Yearfest event description in English on <a target="_blank" rel="noopener noreferrer" href="https://kide.app/events/53824dc4-7b38-4ca5-955a-a3edf136fbef">KideApp</a></p>
<p><i>16. marraskuuta 2024 tulee kuluneeksi 371 vuotta siitä, kun hämäläiset ylioppilaat ensi kertaa määrättiin inspehtorin valvontaan. Tämän merkiksi juhlistamme 371-vuotiasta Hämäläis-Osakuntaa lauantaina 16. marraskuuta, ja meillä on ilo kutsua teidät mukaan viettämään juhlapäivää kanssamme! Tänä vuonna juhlamme teemana on värit.</i></p>
<p>Vuosijuhla on kunkin järjestön, kuten myös Hämäläis-Osakunnan, vuoden tärkein juhla. Mukaan mahtuu niin fuksit, civikset kuin alumnit ja edustajatkin! Vuosijuhlan liput tulevat myyntiin keskiviikkona 18.9. klo 13.00. Lipunmyynti päättyy torstaina 31.10. klo 23:55. Liput myydään <a target="_blank" rel="noopener noreferrer" href="https://kide.app/events/53824dc4-7b38-4ca5-955a-a3edf136fbef">Kide Appissa</a>.</p>
<p>Liput kustantavat Hämäläis-Osakunnan jäsenille 90 €. Rajoitettu määrä fukseja tulee saamaan pienen alennuksen, jonka määrä vahvistetaan vielä ennen lipunmyynnin alkua! Muille läsnäoleville korkeakouluopiskelijoille, jotka eivät ole Hämäläis-Osakunnan jäseniä, liput kustantavat 105 € ja muille juhlavieraille 120 €. Illalliskorttiin sisältyy osallistuminen koko päivän ohjelmaan sekä haalarimerkki. Silliaamiainen on myynnissä erikseen.<br>Juhlapäivä alkaa klo 12 seppeleenlaskulla J. K. Paasikiven haudalle, jatkuu päiväjuhlassa Hämäläis-Osakunnan 2. kerroksen Osakuntabaarissa klo 14 ja huipentuu iltajuhlaan Ravintola Sipulin Talvipuutarhassa klo 18. Palaamme keskiyön paikkeilla jatkamaan juhlaa Osakunnan tiloissa. Sunnuntaina tarjoillaan silliaamiainen klo 12 alkaen.<br>Lisätietoja löydät Kide Appista! Voit tarvittaessa olla myös yhteydessä juhlamestareihin sähköpostitse: juhlamestarit@hamalais-osakunta.fi.</p>
<p>MITÄ? Hämäläis-Osakunnan 371. vuosijuhla<br>MILLOIN? Lauantaina 16.11.2024<br>MISSÄ? Päiväjuhla Osakuntabaarissa klo 14, iltajuhla Ravintola Sipulin Talvipuutarhassa klo 18 (ovet klo 17)<br>MIKSI? Vuoden harmain kuukausi kaipaa värejä ja juhlahumua<br>PUKUKOODI? Juhla- tai tumma puku akateemisin kunniamerkein<br>HINTA? 90 € / HO civikset, 105 € / muut opiskelijat, 120 € / muut<br>LIPUT? Keskiviikkona 18.9. klo 13:00: <a target="_blank" rel="noopener noreferrer" href="https://kide.app/events/53824dc4-7b38-4ca5-955a-a3edf136fbef">KideApp</a><br>&nbsp;</p>
<h2>TULEVAT KOKOUKSET</h2>
<h3>Pop-Klubbenin sääntömääräinen kevätkokous 24.9.</h3>
<p>Aika: 24.9.2024 klo. 17:00<br>Paikka: Hämäläis-Osakunnan 3. kerros, Ratinassa</p>
<ol>
    <li>Kokouksen avaaminen</li>
    <li>Kokouksen päätösvaltaisuus</li>
    <li>Työjärjestys</li>
    <li>Kokousvirkailijoiden valinta</li>
    <li>Ilmoitusasiat</li>
    <li>Vuoden 2023 toimintakertomuksen vahvistaminen</li>
    <li>Vuoden 2024 toimintasuunnitelman vahvistaminen</li>
    <li>Oittirock 2024</li>
    <li>Muut esille tulevat asiat</li>
    <li>Kokouksen päättäminen</li>
</ol>
<p>Ystävällisin terveisin, Joel Heikkilä / Pop Klubben pj&nbsp;</p>
<h3>Ompeluseuran kokous 27.9.</h3>
<p>Hämäläis-Osakunnan Ompeluseura pitää kokouksen perjantaina 27.9.2024 klo 19.00 alkaen Ompeluseuran haalarimerkkienompeluillan yhteydessä osakuntatalon 3. kerroksessa.</p>
<p>Ompeluseuran toiminta on tarkoitettu kaikille hämisläisille. Tässä kokouksessa muun muassa suunnitellaan tulevia Ompeluseuran tapahtumia ja voidaan valita uusia virkailijoita. Tule siis matalalla kynnyksellä mukaan etenkin, jos kiinnostaa kuulla kerhon tulevasta toiminnasta, ideoida tapahtumia tai ryhtyä virkailijaksi!</p>
<p>1. Kokouksen avaaminen<br>2. Kokouksen päätösvaltaisuus<br>3. Kokouksen työjärjestys<br>4. Kokousvirkailijoiden valinta<br>5. Ilmoitusasiat<br>6. Uusien vuoden 2024 virkailijoiden valinta<br>7. Syksyn tapahtumien suunnittelu<br>8. Virkailijoiden virkistäminen<br>9. Syyskokouksen ajankohta<br>10. Muut esille tulevat asiat<br>11. Kokouksen päättäminen</p>
<p>Ompelukkain terveisin, Artturi Hiiro, Ompeluseuran sihteeri 2024, TG: @artturihiiro</p>
<h3>Osakuntien yhteisvaltuuskunnan ylimääräinen yhdistyksen kokous 1.10.</h3>
<p>Tervetuloa Osakuntien Yhteisvaltuuskunnan yhdistyksen ylimääräiseen kokoukseen Hämäläis-Osakunnalle tiistaina 1.10. kello 18.00.</p>
<p>Ohessa kokouskutsu sekä asialista suomen ja ruotsin kielellä.</p>
<p>Haluamme kokouskutsun yhteydessä kiinnittää huomionne seuraavaan asiaan: <i>Osakuntien Yhteisvaltuuskunnan sääntöjen 15. pykälän mukaan "Hallituksen jäsenet on valittava siten, että...ja niin että hallituksen jäsenistä ainakin yksi (1) edustaa suomenkielistä osakuntaa ja yksi (1) ruotsinkielistä osakuntaa".</i><br>Puheenjohtaja Lindblomin eron jälkeen vaatimus ruotsinkielisen osakunnan edustajasta ei toteudu.</p>
<h2>VIIKOITTAIN TOISTUVAT</h2>
<h3>Maanantaisin maanantailenkki</h3>
<p>Kokoontuminen osakunnan viidennessä kerroksessa Hikiällä kello 19 ja lähtö n. kello 19.10. Lenkki kulkee merinäköalallista vakioreittiä Seurasaaren sillalle ja takaisin. Matkaa kertyy noin 10 kilometriä mutta juosta tai hölkkäillä tai kävellä tai pyöräillä voi myös vain osan matkasta. Ketään ei jätetä jälkeen! Lenkin jälkeen Hikiällä on tarjolla lämmin sauna ja parittomina viikkoina myös evästä.</p>
<p>Maanantailenkki järjestetään yhteistyössä Satakuntalaisen Osakunnan kanssa. Lenkin vetäjänä ja yhteyshenkilönä toimii Mikko Mäkipää, puh. 0505822386. Lisätietoja saa myös Hämiksen liikuntavastaavilta!<br>Ps. tänä syksynä ahkeria maanantailenkkeilijöitä palkitaan haalarimerkillä!</p>
<h3>Maanantaisin HOS Big Bandin treenit</h3>
<p>HOS Big Band harjoittelee maanantaisin klo 18.30 – 20.30 Punaisessa Myllyssä (4. krs).</p>
<h3>Tiistaisin teeilta</h3>
<p>Teeillassa tarjoillaan vaihtuvaa ruokaa/naposteltavaa ja tutustutaan osakuntalaisiin matalalla kynnyksellä. Tervetuloa mukaan klo 19 alkaen osakunnan kolmanteen kerrokseen!</p>
<h3>Keskiviikkoisin pelikerhon peli-ilta</h3>
<p>Pelikerho kokoontuu keskiviikkoisin klo 18 alkaen pelaamaan lautapelejä osakunnan 3. kerroksessa Aulangolla.<br>Viikoittaiset peli-illat ovat hyvä mahdollisuus tulla pelaamaan monenlaisia hauskoja lauta- ja korttipelejä matalalla kynnyksellä.</p>
<h3>Torstaisin HOResin pienoispistoolivuorot 26.9. alkaen</h3>
<p>Pienoispistoolivuorot palaavat kesätauolta 26.9. Ilmoittautumislinkki julkaistaan päiväystä edeltävässä viikkotiedotteessa.<br>Kysymykset pienoispistoolivuoroihin ja ampumarataan liittyen voi osoittaa ratamestarille: ratamestari@hamalais-osakunta.fi</p>
<h2>PÄIVYSTYSAJAT</h2>
<p>Maanantai 16.9.<br>14 - 20 toiminnanohjaaja<br>16 - 20 tuutori<br>11 - 17 sihteeri&nbsp;<br>Tiistai 17.9.<br>14 - 19 toiminnanohjaaja&nbsp;<br>Keskiviikko 18.9.<br>14 - 20 toiminnanohjaaja&nbsp;<br>10 - 16 taloudenhoitaja&nbsp;<br>11 - 17 sihteeri&nbsp;<br>Torstai 19.9.<br>14 - 17 toiminnanohjaaja&nbsp;<br>15 - 19 tuutori&nbsp;<br>Perjantai 20.9.<br>14 - 17 toiminnanohjaaja&nbsp;<br>15 - 19 tuutori&nbsp;</p>
<p>___________________________</p>
<p>Hei osakuntalainen!</p>
<p>Tavallisesti maanantaisin ilmestyvästä viikkotiedotteesta löydät tärkeimmät tiedotusasiat, ajankohtaiset tapahtumat ja viikoittaisten vakiovuorojen tiedot samasta paikasta.</p>
<p>Risut ja ruusut viikkotiedotteesta pyydämme osoitteeseen <a href="mailto:viikkotiedote@hamalais-osakunta.fi">viikkotiedote@hamalais-osakunta.fi</a>.</p>
<p>Liity ihmeessä myös Hämäläis-osakuntalaiset -<a target="_blank" rel="noopener noreferrer" href="https://www.facebook.com/groups/hamalaisosakuntalaiset">Facebook-ryhmään</a> sekä Telegram-ryhmiin <a target="_blank" rel="noopener noreferrer" href="https://t.me/joinchat/Dahf-cWOvn41YTE0">Hämäläis-Osakunta</a> ja <a target="_blank" rel="noopener noreferrer" href="https://t.me/hotiedotus">Hämiksen tiedotus</a>.</p>
<p>Lisää tietoa osakunnasta ja osakunnan toiminnasta löydät nettisivuiltamme <a target="_blank" rel="noopener noreferrer" href="https://www.hamalais-osakunta.fi">www.hamalais-osakunta.fi</a> tai kysymällä sähköpostilla <a href="mailto:info@hamalais-osakunta.fi">info@hamalais-osakunta.fi</a>. Perille Hämäläis-Osakunnalle löydät seuraamalla <a target="_blank" rel="noopener noreferrer" href="https://hamalais-osakunta.fi/uudelle-jasenelle#saapuminen">tätä ohjetta</a>.</p>
<p>Jos haluat erota sähköpostilistalta, lähetä sähköpostia osoitteeseen <a href="mailto:majordomo@helsinki.fi">majordomo@helsinki.fi</a> ja kirjoita viestikenttään: <code>unsubscribe ho-tiedotus [oma sähköposti]</code></p>
<p>Yliopiston helpdeskin <a target="_blank" rel="noopener noreferrer" href="https://helpdesk.it.helsinki.fi/help/3128#majordomo-listalle-liittyminen-ja-sielta-eroaminen">ohjeistus sähköpostilistalta eroamiselle</a>.</p>
</body>
</html>
